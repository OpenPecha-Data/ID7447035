༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScan Input Form -Title Page
Work: W1KG18184 ImageGroup: ||1KG18227
LCCN: In/a ISBN: n/a
Title:
མཛོད་ཀྱི་སྤྱི་དོན་ནོར་བུའི་བང་མཛོད།
mdzodkyi spyi don norbu'i bangmdzod/
Author:
ཆོས་ཀྱི་རྒྱལ་མཚན
choskyirgyal mtshan
Descriptor: In/a
OriginalPublication: gangscankhyad nordpetshogs/;55
Place: Ihasa/
Publisher: sergtsug nang bstandpe rnying tshol bsdu phyogssgrig khang/
Date: 2010
Volume: 1
TotalVolumes: 1
TBRCPages: 2
IntroductoryPages: In/a
TextPages: In/a
ScanningInformation: ScannedatTibetan BuddhistResource Center, 1430 MassachusettsAvenue, Cambridge
MA02138, USA Comments:7/2014

༄༅། །མཛོད་ཀྱི་སྤྱི་དོན་ནོར་བུའི་བང་མཛོད།
་་། K305EE
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྐྲུན།

།མཛོད་ཀྱི་སྤྱི་དོན་ནོར་བུའི་བང་མཛོད།

༅། །མཛོད་ཀྱི་སྤྱི་དོན་ནོར་བུའི་བང་མཛོད།
ཁྱད་༨། 1pa
མཛད་པ་པོ། རྗེ་བཙུན་ཆོས་ཀྱི་རྒྱལ་མཚན།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྐྲུན།

གླེང་གཞི།
རབ་དཀར་གངས་རིའི་ཕྲེང་བས་ཡོངས་སུ་བསྐོར་ཞིང་འཛམ་གླིང་གོ་ལ་ཆེན་པོའི་སྤྱི་གཙུག་ཏུ་
ཆགས་པའི་མཐོ་སྒང་བོད་ཅེས་གྲགས་པའི་ས་ཡི་ཐིག་ལེར། ཕ་སྤྲེལ་རྒན་དང་མ་བྲག་སྲིན་གཉིས་
ནས་མཆེད་པའི་བོད་མིའི་ཐོག་མ་བྱུང་བ་ནས་བཟུང་། སྐྱེ་བོ་རྣམས་ཀྱིས་རང་རང་གི་རྣམ་དཔྱོད་འདྲ་
མིན་གྱི་རྩལ་ལ་བརྟེན་ནས་རིག་པའི་གནས་ཅི་རིགས་གསར་གཏོད་དང་། འཕེལ་རྒྱས་གཏོང་མུས་སུ།
ལྷག་པར་དུས་རབས་བདུན་པའི་སྐབས་སུ་ས་གསུམ་ན་སྙན་པའི་གྲགས་པ་ཡོངས་སུ་ཁྱབ་པའི་ཆོས་ཀྱི་
རྒྱལ་པོ་སྲོང་བཙན་སྒམ་པོ་ཞེས་བྱ་བའི་སྐྱེས་མཆོག་གང་གི་མཁྱེན་བརྩེ་ནུས་པའི་བྱེད་ལས་ཉག་གཅིག་
གི་མཐུ་ལས། བོད་ཀྱི་ས་ཆེན་པོའི་ཁྱོན་ཀུན་ལ་ཁྱབ་པར་ནུས་ཤིང་། འཇིག་རྟེན་དང་། འཇིག་རྟེན་
ལས་འདས་པའི་ཆོས་ཀྱི་གནས་ལུགས་མཐའ་དག་ཇི་བཞིན་སྟོན་པར་ནུས་པ། ཆེས་ངོ་མཚར་རྨད་དུ་
བྱུང་བའི་བོད་ཀྱི་ཡི་གེ་འདི་བཞིན་ཐོག་མར་སྲོལ་གཏོད་མཛད་ལ། སྐྱེ་རྒུའི་ཕན་བདེའི་གཞི་རྩ་ནང་
ཆོས་བོད་དུ་བསྒྱུར་འགོ་བརྩམས་པ་དང༌། དུས་རབས་བརྒྱད་པའི་ནང་ཆོས་རྒྱལ་ཁྲི་སྲོང་ལྡེ་བཙན་གྱིས་
བསམ་ཡས་སུ་སད་མི་བདུན་གྱིས་ཐོག་དྲངས་རབ་བྱུང་གི་སྡེ་དང་། སྒྲ་བསྒྱུར་སློབ་གྲྭ་ཐོག་མར་
བཙུགས་ནས་བློ་རིག་བཀྲ་བའི་ལོ་ཙཱ་བ་དུ་མ་གསོ་སྐྱོང་གནང་སྟེ། ཉེ་འབྲེལ་རྒྱལ་ཁབ་ཁག་ནས་ནང་
རིག་པ་གཙོ་བོར་གྱུར་བའི་རིག་གཞུང་སྙིང་བཅུད་སྣ་ཚོགས་ལྗོངས་འདིར་དར་སྤེལ་མཛད་དེ། ཤེས་
རིག་མཛོད་བརྒྱའི་སྒོ་འཕར་ཡངས་པོར་ཕྱེ་བ་ནས་བཟུང་དུས་རབས་རིམ་པའི་ནང་ཡུལ་ཁམས་
འདིར་འཆད་རྩོད་རྩོམ་གསུམ་ལ་མངའ་བརྙེས་པའི་མཁས་གྲུབ་གཉིས་ལྡན་གྱི་སྐྱེས་ཆེན་དམ་པ་ཇི་སྙེད་
བྱོན་པ་རྣམས་ཀྱིས་སྔ་ཕྱིར་བོད་ཡིག་ཏུ་བསྒྱུར་ཅིང་གཏན་ལ་ཕབ་པ་དང་། གསར་རྩོམ་མཛད་པའི་
བསྟན་བཅོས་ཐམས་ཅད་འུ་ཅག་ལྟ་བུས་ཚེ་གང་ངལ་བ་བསྟེན་ནས་བགྲངས་ཀྱང་བགྲང་བར་དཀའ་
བས བོད་ཁུལ་གྱི་གསུང་རབ་གླེགས་བམ་ཐམས་ཅད་གཞི་གཅིག་ཏུ་བརྩིགས་ན་རི་རྒྱལ་ལྷུན་པོའི་

དཔངས་ལའང་སྐྱེངས་པ་སྟེར་ནུས་སོ་ཞེས་སྨྲས་ཀྱང་འུད་དུ་མི་ཆེ དེ་ལྟ་བུའི་རྩ་ཆེའི་རིག་གཞུང་རྨོངས་
པའི་ནད་བརྒྱ་འཇོམས་པའི་སྨན་མཆོག་བདུད་རྩི་ལྟ་བུ་དེ་དག་གི་རོ་བཅུད་གངས་ཅན་པའི་ལུས་སེམས་
སུ་ཤོག་བུ་སྣུམ་ཚོས་བཞིན་དུ་སིམས་པ་ནས་བཟུང་སྐྱེ་བོ་ཕལ་པ་དག་གི་བླང་དོར་འབྱེད་པའི་ཤེས་
རབ་ཀྱི་ཚད་ཀྱང་ཆེས་མཐོན་པོར་སོན་ཏེ་སྒོ་གསུམ་དགེ་བཅུའི་ལས་ལ་བརྩོན་པ་དང༌། བྱམས་དང་སྙིང་
རྗེས་རྒྱུད་དུལ་ཞིང་། ཡ་རབས་དང་གཤིས་བཟང་གི་མཛེས་སྡུག་རང་ཆས་སུ་ལྡན་པའི་མི་རིགས་ཁྱད་
འཕགས་ཅན་ཞིག་ཏུ་ཡར་རྒྱས་བྱུང་བའི་འབྲས་བུར། དེང་གི་དུས་སུའང་འཛམ་གླིང་ཤར་ནུབ་ལ་
གནས་པའི་སྲིད་འབྱོར་རིག་གསུམ་སྤྱི་དང༌ཡང་སྒོས་ཚན་རིག་རྩེར་སོན་གྱི་ཡུལ་གྲུ་དག་གི་མི་སྣ་
གྲགས་ཅན་རྣམས་ཀྱང་ཡུལ་འདི་དང་འདི་ཉིད་ཀྱི བ་ཕྱོགས་ས་དང་ཞིབ་འཇུག་བྱ་
ཡུལ་ཞིག་ཏུ་གྱུར་དོན་ཡང་དེ་ལྟར་ལགས།
འོན་ཀྱང་སེམས་ཅན་སྤྱི་མཐུན་གྱི་བསོད་ནམས་ཉམས་ས་སུ་སོང་བའི་ཉེར་ལེན་ལས། ལོ་
བཅུའི་གོད་ཆགས་ཀྱི་ཁྲོད་དུ་སྟོང་གསུམ་ནོར་གྱིས་བཀང་སྟེ་ཡོན་དུ་ཕུལ་ན་ཡང་བླུ་ཐབས་བྲལ་བའི་
གངས་ལྗོངས་ཀྱི་ཁྱད་ནོར་ཏེ། གསུང་རབ་པར་ཤིང་དང་བཅས་པ་ཕལ་མོ་ཆེ་མེ་ལྷ་དང་ཆུ་ལྷའི་ཞལ་དུ་
ཕུལ་ཟིན་དག་ནི་བསྐྱར་གསོ་བྱ་རྒྱུའི་ནུས་མཐུ་རང་ཅག་སུ་ལའང་མེད་ལ། དུས་ངན་དེ་ལྟ་བུའི་ཁྲོད་
ནས་སྟེས་དབང་གིས་ད་ལྟ་ས་སྟེང་དུ་ལུས་གསུང་རབ་དག་ཀྱང་ཕལ་ཆེ་བ་དཔེ་རྒྱུན་དཀོན་རིགས་
ཤ་སྟག་ཏུ་གྱུར་སྟབས་དེང་སྐབས་རིག་གནས་དངོས་རྫས་ཀྱི་ལམ་ལུགས་གཞིར་བཟུང་བདག་སྲུང་བྱེད་
དགོས་རྐྱེན། རིག་གཞུང་དོན་གཉེར་བའི་སྤྱན་ལམ་དུ་བསྟར་མ་ཐུབ་པས་གསུང་རབ་ཀྱི་དགོས་པ་ཇི་
བཞིན་མ་གྲུབ་ཅིང༌། དེ་བས་ཉེན་ཚབས་ཆེ་བ་ནི་འབྱུང་བཞི་སོགས་ཀྱི་གནོད་པས་ས་སྟེང་དུ་རྩ་བརླག་
མི་གཏོང་བའི་ངེས་པ་མེད་གཤིས། འདི་ཀུན་བདག་སྲུང་གནད་འཁེལ་བྱ་རྒྱུ་དེ་གཞན་ལ་འགེལ་ཐབས་
མེད་པའི་རང་ཅག་ཁོ་ནའི་འགན་འཁྲི་ཉིད་དུ་ངེས་སོ།
དེར་བརྟེན་སེ་ར་ཐེག་ཆེན་གླིང་དང་ལྷ་ལྡན་གཙུག་ལག་ཁང་མཉམ་འབྲེལ་གྱིས་སེར་གཙུག་
ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ཞེས་པའི་ཚན་པ་ཞིག་ཆེད་དུ་བཙུགས་ནས་ད་བར་

བགྲང་བྱ་གསུམ་ལྷག་ཙམ་གྱི་རིང་ལ་ཕྱོགས་གཉིས་ནས་ཐུན་མོང་དུ་མ་ཐེབས་སྒོར་ས་ཡ་གསུམ་ལྷག་
ཙམ་བཏང་སྟེ་དཔེ་དཀོན་མྱུར་སྐྱོབ་དང་། དེང་སྐབས་སློབ་གཉེར་བའི་ཉེར་མཁོའི་ཆེད་དུ་གངས་ཅན་
ཁྱད་ནོར་ཞེས་པའི་དཔེ་ཚོགས་གསར་དུ་བསྒྲིགས་ཏེ་ད་ཕན་པོད་འཕྲེང་ཉིས་བརྒྱར་ཉེ་བ་པར་སྐྲུན་ཟིན་
པ་དང་། དགོན་སྡེ་དང་། སྤྱི་ཚོགས་ཀྱི་དཔེ་མཛོད་ཁང་བརྒྱ་ལ་བར་ཆ་ཚང་གཉིས་རེ་རིན་མེད་
འབུལ་ལམ་ཞུས་པ་ཕུད། དེ་བྱིངས་མ་གནས་ཙམ་གྱི་ཐོག་ནས་སྤུས་འཚོང་ཞུས་ཏེ། རྒྱལ་བསྟན་ལ་སྲི་
ཞུ་དང་རིས་མེད་སེར་སྐྱ་ཐོས་བསམ་ཅན་རྣམས་ཀྱི་ཐུགས་འདུན་སྐོང་ཐབས་ཞུ་མུས་སུ་ཡོད་པ་དང་
འདས་པའི་ལོ་ཟླའི་ནང་ངོས་ཚོའི་ལས་གཞི་ལ་གོང་རིམ་འབྲེལ་ཡོད་ཚན་པ་ཁག་གི་དབུ་ཁྲིད་
ནས་གཟིགས་སྐྱོང་བླ་ན་མེད་པ་གནང་བ་དང་། མཁྱེན་དཔྱོད་མཁའ་ལྟར་ཡངས་ཤིང་ལྷག་བསམ་
དུང་ལྟར་དཀར་བའི་སྐྱེས་ཆེན་དུ་མས་ངོས་ཚོའི་ལས་ཀར་གདེང་འཇོག་ཚད་མེད་དང་། མ་ནོར་ལམ་
སྟོན། མ་དཔེ་མཁོ་འདོན་གནང་བ་སོགས་ཀྱིས་མཚོན། ང་ཚོར་ཕྱར་བ་གྲུ་འདེགས་ཀྱིས་ལྷད་མེད་རྒྱབ་
སྐྱོར་རོགས་རམ་གནང་བར་རྗེས་སུ་ཡིད་རངས་དང་། སྙིང་དབུས་ནས་ཐུགས་རྗེ་ཆེ་ཞེས་ཞུ་བ་དང་
ཆབས་ཅིག །འབྱུང་འགྱུར་ཡང་སེར་གཙུག་ནས་དགེ་ལུགས་གསུང་འབུམ་གཙོ་བོར་གྱུར་པའི་རིས་
མེད་གསུང་རབ་དཔེ་རྒྱུན་དཀོན་རིགས་དང་། ཞིབ་འཇུག་ཚན་པ་ཁག་དང༌སློབ་གྲྭ་ཁག་ལ་ཉེ་བར་
མཁོ་བའི་རིག་གཞུང་དག་ཀྱང་རིམ་པས་པར་སྐྲུན་ཞུ་རྒྱུའི་འདུན་པ་སྙིང་བཅངས་སུ་ཡོད་པ་ལགས་ན།
ལྷག་བསམ་རྣམ་དཔྱོད་ཅན་གྱི་རིས་མེད་སེར་སྐྱ་ཀུན་ནས་མ་དཔེ་མཁོ་འདོན་དང་ང་ཚོའི་ལས་ཀར་
རྩ་ཆེའི་ལམ་སྟོན་བཀའ་སློབ་མུ་ད་ལྷུག་སྩོལ་ཡོད་པ་མཁྱེན་ཞེས་ཞུའོ།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས།
སྤྱི་ལོ་༢༠༠༩ལོའི་ཟླ་བ་༦པའི་ཚེས་༧ ལ

བསྡུ་སྒྲིག་གསལ་བཤད།
གཞུང་འདི་མཛད་པ་པོ་རྗེ་བཙུན་ཆོས་ཀྱི་རྒྱལ་མཚན་འདི་ཉིད་ནི་གཙང་མྱང་སྟོད་རིག་པའི་འབྱུང་
གནས་ཀྱི་སའི་ཆར་ཡབ་ནང་སོ་བསོད་ནམས་འཕེལ་ཞེས་བྱ་བ་དང༌ཡུམ་སྒྲོལ་མ་འབུམ་གཉིས་ཀྱི་
སྲས་སུ་རབ་བྱུང་བརྒྱད་པའི་བགྲང་བྱ་ཉེར་གསུམ་པ་ས་མོ་གླང་སྤྱི་ལོ་༡༤༦༩ལ་སྐུ་འཁྲུངས། དགུང་ལོ་
དྲུག་བཞེས་པའི་ཚེ་རྒྱལ་དབང་སྐུ་ཕྲེང་དང་པོ་ཐམས་ཅད་མཁྱེན་པ་དགེ་འདུན་གྲུབ་པའི་དྲུང་ནས་ཡབ་
ཡུམ་དང་ལྷན་གཅིག་གྲུབ་རྒྱལ་ལུགས་ཀྱི་ཚེ་དབང་གསན། དགུང་ལོ་བདུན་པའི་དུས་གནས་རྙིང་ཆོས་
རྗེ་ཀུན་དགའ་བདེ་ལེགས་རིན་ཆེན་རྒྱལ་མཚན་ལས་དགེ་བསྙེན་སྡོམ་པ་ནོས། དགུང་ལོ་བཅུ་གསུམ་
པར་གནས་རྙིང་ཆོས་རྗེའི་མདུན་ནས་དགེ་ཚུལ་གྱི་སྡོམ་པ་ནོས། ལོ་དེར་བཀྲ་ཤིས་ལྷུན་པོར་ཕེབས་ཏེ་
ཀུན་མཁྱེན་ཆོས་འབྱོར་དཔལ་བཟང་རིགས་ཀྱི་ཅོད་ཅན་དུ་བསྟེན་ནས་བསྡུས་སྦྱོཪ་བློ་རྟགས་དང་
གཞུང་ཆེན་བཀའ་པོད་ལྔ་བཅས་ལ་ཐོས་བསམ་མཐར་ཕྱིན་པར་མཛད་པས་མཁས་པའི་གྲགས་པས་ས་
སྟེང་ཁྱབ། ཆོས་བར་དུ་ཡང་པཎ་ཆེན་ཡེ་ཤེས་རྩེ་མོ་དང་། པཎ་ཆེན་ལུང་རིགས་རྒྱ་མཚོ། ཀུན་མཁྱེན་
ཆོས་འབྱོར་དཔལ་བཟང་སོགས་ཀྱི་ཞབས་དྲུང་ནས་དཔེ་ཆོས་རིན་ཆེན་སྤུངས་པ་དང་བེ་བུམ་སྔོན་པོ་རྩ་
འགྲེལ་སོགས་གསན་ནས་དམ་པའི་ཆོས་ཀྱིས་བདུད་རྩིས་ཐུགས་ཀྱི་བུམ་བཟང་ལེགས་པར་གཏམས་
པར་མཛད། དགུང་ལོ་ཉེར་གསུམ་པ་ལ་བཀྲ་ཤིས་ལྷུན་པོའི་དགེ་བསྐོས་མཛད། དགུང་ལོ་ཉེར་བཞི་པ་
ལ་དབུས་སུ་ཕེབས་ནས་ཆོས་རྗེ་དོན་ཡོད་དཔལ་ལྡན་པའི་བཀའ་ལྟར་སེར་བྱེས་མཁས་སྙན་གྲ་ཚང་གི་
འཆད་ཉན་པ་མཛད དེ་ནས་རིམ་བཞིན་སེ་ར་ཐེག་ཆེན་གླིང་གི་གདན་ས་པའང་མཛད དགུང་ལོ་དོན་
དྲུག་བཞེས་པ་ཤིང་ཕོ་འབྲུག་གི་ལོའི་ཧོར་ཟླ་བཅུ་གཅིག་པའི་ནམ་སེང་ལ་བབས་པ་ན། ངོ་མཚར་བའི་
ལྟས་དུ་མ་དང་བཅས་ཏེ་དགོངས་པ་ཆོས་དབྱིངས་སུ་ཐིམ་ཚུལ་བསྟན་ཏོ
བདག་ཉིད་ཆེན་པོ་འདིས་མདོ་སྔགས་ཀྱི་གསུང་རབ་ཀྱིས་གནད་ལས་བརྩམས་པའི་བསྟན་
བཅོས་ནི་པོད་བདུན་ཡོད་པ་ལས པོད་དང་པོར། 《བསྟན་བཅོས་མངོན་རྟོགས་རྒྱན་གྱི་མཐའ་དཔྱོད་
ལེགས་བཤད་གསེར་གྱི་ཕྲེང་བ་མཁས་པའི་མགུལ་རྒྱན།>> པོད་གཉིས་པར། 《བསྟན་བཅོས་མངོན་
-1-

པར་རྟོགས་པའི་རྒྱན་འགྲེལ་པ་དང་བཅས་པའི་རྒྱ་ཆེར་བཤད་པ་ལེགས་བཤད་གསེར་གྱི་ཕྲེང་བ་དང་
རྣམ་བཤད་སྙིང་པོ་རྒྱན་གཉིས་ཀྱི་སྤྱི་དོན་སྐལ་བཟང་ཀླུ་དབང་གི་རོལ་མཚོ་སྐབས་དང་པོ །>> པོད་
གསུམ་པར། 《བསྟན་བཅོས་མངོན་པར་རྟོགས་པའི་རྒྱན་འགྲེལ་པ་དང་བཅས་པའི་རྒྱ་ཆེར་བཤད་པ་
ལེགས་བཤད་གསེར་གྱི་ཕྲེང་བ་དང་། རྣམ་བཤད་སྙིང་པོ་རྒྱན་གཉིས་ཀྱི་སྤྱི་དོན་སྐལ་བཟང་ཀླུ་དབང་
གི་རོལ་མཚོ་སྐབས་གཉིས་པ་མན།>> པོད་བཞི་པར། <<དྲང་ངེས་རྣམ་འེད་ཀྱི་སྤྱི་དོན་རྒོལ་ངན་ཚར་
གཅོད་རིན་པོ་ཆེའི་ཕྲེང་བ།>》 《《རྟེན་འབྲེལ་གྱི་སྤྱི་དོན་ཀླུ་དབང་གི་རོལ་མཚོ། > ༨༨རྟེན་འབྲེལ་
གྱི་ཐལ་ཕྲེང་མཁས་པའི་མགུལ་རྒྱན།>> <《 ས་ལམ་གྱི་རྣམ་གཞག > ྾྾ <དགེ་འདུན་ཉི་ཤུའི་མཐའ་
དཔྱོད།>> 《 བསམ་གཟུགས་ཀྱི་མཐའ་དཔྱོད།>> <<གྲུབ་མཐའི་རྣམ་གཞག།>> ྾དངོས་བརྒྱད་
དོན་བདུན་ཅུའི་རྣམ་གཞག >>པོད་ལྔ་པར། 《རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་དོན་
འགྲེལ་རྒྱལ་ཚབ་དགོངས་པ་རབ་གསལ་ཞེས་བྱ་བ་ལེའུ་དང་པོའི་འགྲེལ་པ། 》 《《 འབྲས་རྟོགས་
གཉིས་པ་དང་། གསུམ་པའི་མཐའ་དཔྱོད།>》 《ལེའུ་བཞི་པའི་མཐའ་དཔྱོད་མཐོང་བའི་ཡིད་
འཕྲོག >》 <《སྙན་བྱའི་ཟུར་བཀོལ།>> པོད་དྲུག་པར། <<དབུ་མ་འཇུག་པའི་མཐའ་འ་དཔྱོད།>>
《བསྟན་བཅོས་དབུ་མ་འཇུག་པའི་རྣམ་བཤད་དགོངས་པ་རབ་གསལ་གྱི་དཀའ་གནད་གསལ་བར་
བྱེད་པའི་སྤྱི་དོན་ལེགས་བཤད་སྐལ་བཟང་མགུལ་རྒྱན།>> << ཀརྨ་མི་བསྐྱོད་རྡོ་རྗེས་མདོ་སྡེ་རྒྱན་གྱི་
དགོངས་པ་རྣམ་རྫུན་དུ་འགྲེལ་བ་ལ་དགག་སྒྲུབ་ཞུས་པའི་ལན་ཀླུ་སྒྲུབ་དགོངས་རྒྱན། >> <《ཟབ་མོ་
སྟོང་པ་ཉིད་ཀྱི་ལྟ་བ་ལོག་རྟོག་འགོག་པར་བྱེད་པའི་བསྟན་བཅོས་ལྟ་བ་ངན་པའི་མུན་སེལ་ཞེས་གོ་ཤག་
གཉིས་ལ་གདམས་པ། > པོད་བདུན་པར། ༨དམ་པའི་ཆོས་འདུལ་བའི་སྤྱི་དོན་འདུལ་བ་རྒྱ་མཚོའི་
སྙིང་པོའི་དོན་ཕྱོགས་གཅིག་ཏུ་བསྡུས་ནས་སྟོན་པ་མཁས་པའི་མགུལ་རྒྱན་བློ་གསལ་གྱི་ཐེམ་སྐས་མུ་
ཏིག་ཕྲེང་བ།>> <<ཆོས་མངོན་པ་མཛོད་ཀྱི་སྤྱི་དོན་དཀའ་གནད་ལེགས་པར་བཤད་པ་ནོར་བུའི་བང་
མཛོད།>> བཅས་ཡོད་པ་ལས་འདིར་<<དམ་པའི་ཆོས་མངོན་པ་མཛོད་ཀྱི་དཀའ་གནད་རྣམ་པར་བཤད་
པ་སྤྱི་དོན་ནོར་བུའི་བང་མཛོད་>> ཞེས་བྱ་བ་འདི་ཉིད་གཙོ་བོར་མཛོད་ཊི ཀ་ཐར་ལམ་གསལ་བྱེད་ཀྱི་
རྗེས་སུ་འབྲངས་ཏེ་ཕུང་ཁམས་སྐྱེ་མཆེད་དང་ཁམས་དང་དབང་པོ་སོགས་ཀྱི་ས་མཚམས་དང་ངོ་བོ་རབ་
དབྱེ་མཚན་ཉིད་སོགས་ཚིག་གི་ལོ་མས་དོན་གྱི་འབྲས་བུ་སྒྲིབ་པ་ལྟ་བུ་མ་ཡིན་པར་ཁ་གསལ་ཞིང་གོ་
-2-

བདེ་བའི་སྒོ་ནས་གཏན་ལ་འབེབས་པས་ཁྱད་པར་དུ་ཡང་དེང་སྐབས་དཔེ་རྒྱུན་དཀོན་པ་སོགས་ལ་
བརྟེན་གཞུང་འདིར་འཆད་ཉན་གནང་མཁན་གྱིས་སློབ་གཉེར་བ་རྣམས་དང་མངོན་པའི་གཞུང་ལ་ཞིབ་
འཇུག་གནང་མཁན་རྣམས་ཀྱིས་དགོས་མཁོ་སྐོང་ཆེད་དང་དཔེ་དཀོན་མྱུར་སྐྱོབ་བྱ་བའི་བསམ་པས་
ཀུན་ནས་བསླངས་ཏེ་ངེད་སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་ཕྱག་དཔེ་
འདི་ཉིད་གངས་ཅན་ཁྱད་ནོར་དཔེ་ཚོགས་པོད་ཕྲེང་ང་ལྔ་པར་བསྒྲིགས་ཏེ་རྒྱ་ཆེའི་གཟིགས་པ་པོ་རྣམས་
ཀྱི་སྤྱན་ལམ་དུ་ཕུལ་བ་ཡིན། ཕྱག་དཔེ་འདི་པར་ཐེངས་དང་པོའི་སྐབས་ཡིག་ནོར་རྣམས་རང་འཇགས་
ཐོག་བཅོས་པ་རྣམས་གུག་རྟགས་ཐོག་བཅུག་ཡོད་རུང་གཞན་ཕན་ལྷག་བསམ་ལྡན་པའི་སློབ་གཉེར་བ་
ཁག་གཅིག་གིས་དེ་ལྟར་བྱས་ན་གསུང་རབ་ཀྱི་ངོ་བོ་མེད་པར་དཔྱད་གཞིའི་ཡིག་ཆའི་ངོ་བོར་གྱུར་བའི་
ཉེན་ཡོད་ཚུལ་གྱི་ལྷག་བསམ་དཀར་བའི་བསླབ་བྱ་དང་ལེན་ཞུས་ནས་ཐོག་མའི་མ་དཔེ་སོར་བཞག་གི་
རྨང་གཞིའི་ཐོག་ད་རེས་འདིར་ཞུ་དག་སྐབས། ཐོག་མའི་ཞུ་དག་དང་། བསྐྱར་ཞུས། ཡང་ཞུས
ཞུས་ཆེན་བཅས་ཞུ་དག་གི་རིམ་པ་བཞི་ཙམ་བརྒྱུད་ཅིང་མངོན་གསལ་ཅན་གྱི་དག་ནོར་བོད་ཀྱིས་བརྡ་
སྤྲོད་གཞུང་དང་མི་མཐུན་པའི་རིགས་རྣམས་དོར་ནས་རང་བློས་གང་དཔོག་གི་སུམ་རྟགས་དག་གསུམ་
དང་མཐུན་པར་བཅོས་ཁུལ་ལགས་ཀྱང་ད་དུང་ཡང་ཡིག་ནོར་དང་ཆད་ལྷག་སོགས་མི་ཉུང་བ་ཞིག་
འབྱུང་ངེས་པས་རྒྱ་ཆེའི་རིགས་གཞུང་ལ་འཆད་ཉན་བྱེད་མཁན་རྣམས་ཀྱིས་ལེགས་སྤེལ་ཉེས་འགོག་གི་
བཀའ་སློབ་མཛུབ་མོ་རི་སྟོན་ཚུལ་དུ་སྩལ་གནང་ཡོང་བའི་འདུན་པ་སྙིང་དབུས་ནས་ཞུ་བཞིན་ཡོད།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས།
-3-

དཀར་ཆག
ཆོས་མངོན་པ་མཛོད་ཀྱི་སྤྱི་དོན་དཀའ་གནད་ལེགས་པར་བཤད་པ་རྗེ་བཙུན་ཆོས་ཀྱི་
རྒྱལ་མཚན་དཔལ་བཟང་པོས་མཛད་པའི་ནོར་བུའི་བང་མཛོད། (1)
མཆོད་བརྗོད་དང་བསྟན་བཅོས་ཀྱི་སྔོན་འགྲོ (1)
རྩ་བའི་མཆོད་བརྗོད་དང་རྩོམ་པར་དམ་བཅའ་བ། (3)
ཆོས་མངོན་པ་མཛོད་ཀྱི་ངེས་ཚིག .. (10)
བསྟན་བཅོས་ཀྱི་བརྗོད་བྱ་ངོས་བཟུང་བ .. (18)
འདུས་མ་བྱས་རྒྱས་པར་བཤད་པ · (22)
གནས་བརྒྱད་ཀྱི་གོ་རིམ་བཤད་པ .. (23)
འདུས་བྱས་ཀྱི་མཚན་ཉིད་དང་དབྱེ་བ་སོགས་བཤད་པ།‧ (24)
ཟག་བཅས་ཀྱི་མིང་གི་རྣམ་གྲངས།· (26)
གནས་དང་པོ ། ཁམས་སྟོན་པའི་གནས་བཤད་པ། .. (27)
གཟུགས་ཕུང་གི་རྣམ་བཞག (27)
རྣམ་པར་རིག་བྱེད་མ་ཡིན་པའི་གཟུགས་བཤད་པ། (32)
ཞར་ལ་འབྱུང་བཞིའི་ངོ་བོ་སོགས་བཤད་པ། (37)
ཕུང་པོ་ལྷག་མ་རྣམས་བཤད་པ།. (38)
ཕུང་ཁམས་སྐྱེ་མཆེད་གསུམ་གྱི་སྒྲ་དོན་སོགས་བཤད་པ།.. (41)
ཚོར་འདུ་གཉིས་ཀྱི་ཕུང་པོ་ལོགས་སུ་འཇོག་པའི་རྒྱུ་མཚན།. (42)
ཕུང་ཁམས་སྐྱེ་མཆེད་ཀྱི་གོ་རིམ་ངེས་ཚུལ (43)
ཆོས་ཕུང་བསྡུ་ཚུལ་དང་དེའི་ཚད། (45)

(48)
ཁམས་ཀྱི་རྣམ་པའི་རབ་དབྱེ་བདུན།·
(52)
གནས་གཉིས་པ། དབང་པོ་སྟོན་པའི་མཛོད།
(52)
དབང་པོའི་མཚན་ཉིད་དང་དབྱེ་བ་སོགས་བཤད་པ།..
(57)
སྐབས་སུ་བབ་པའི་དབང་པོའི་ངོ་བོ་བཤད་པ།
-(59)
ཟག་མེད་ཀྱི་དབང་པོ་གསུམ་སོགས་དངོས་སུ་བཤད་པ། .
(61)
དགེ་སྦྱོང་ཚུལ་གྱི་འབྲས་བུ་དབང་པོ་དུས་འཐོབ་པ .
(63)
གཟུགས་ཅན་གྱི་སྐྱེ་ཚུལ།.
(65)
གཟུགས་ཅན་མ་ཡིན་པའི་སྐྱེ་ཚུལ་མདོར་བསྟན་པ།-
(68)
མཚུངས་ལྡན་གྱི་སྐྱེ་ཚུལ།
(71)
མཚུངས་ལྡན་མ་ཡིན་པའི་འདུ་བྱེད་བཤད་པ ·
(72)
མི་ལྡན་པ་བཅུ་བཞི་ལས་ཐོབ་པ་བཤད་པ ·
(76)
མ་ཐོབ་པ་བཤད་པ·
(77)
སྐལ་མཉམ་དང་འདུ་ཤེས་མེད་པ་བཤད་པ།.
(78)
སྙོམས་འཇུག་གཉིས་བཤད་པ ..
(80)
སྲོག་བཤད་པ།-
(82)
མཚན་ཉིད་བཞི་བཤད་པ།
(84)
ཚོགས་གསུམ་བཤད་པ།·
(84)ཆོས་ཀྱི་ཁྱད་པར་བཤད་པའི་སྒོ་ནས་འཇུག་བསྡུ་བ
(86)
རྒྱུ་དྲུག་བཤད་པ།.
(88)
འབྲས་བུ་ལྔ་བཤད་པ
(91)
རྐྱེན་བཞི་བཤད་པ།..
(93)
སེམས་བཅུ་གཉིས་ཀྱི་དབྱེ་བ་དངོས་དང་རྐྱེན་དང་རྐྱེན་ཅན་སྦྱར་བ།

སེམས་བཅུ་གཉིས་པོ་དེ་གང་དང ས་དེ་མ་ཐག་རྐྱེན་བྱས་ནས་འབྱུང་ཚུལ (96)
གནས་གསུམ་པ། འཇིག་རྟེན་བསྟན་པའི་མཛོད། (98)
ཁམས་གསུམ་དང་འགྲོ་བ་ལྔར་དབྱེ་བ (98)
(100)རྣམ་ཤེས་གནས་པ་བདུན་བཤད་པ།·
(101)
སྐྱེ་གནས་བཞི་བཤད་པ ·
བར་སྲིད་ཀྱི་ངོ་བོ་དང་དབྱེ་བ་སོགས་བཤད་པ .. (103)
གང་ལ་གནས་པ་སེམས་ཅན་གྱི་རྟེན་འབྲེལ།· (112)
(116)གང་གིས་གནས་པ་ཟས་ཀྱི་རྟེན་འབྲེལ། ..
(121)སྣོད་ཀྱི་འཇིག་རྟེན་བཤད་པ།·
(123)
མཚོ་བཤད་པ།..
(124)གླིང་དང་གླིང་ཕྲན་བཤད་པ།
( འཛམ་བུ་གླིང་གི་ཁྱད་ཆོས་བྱེ་བྲག་ཏུ་བཤད་པ།· (126)
ངན་སོང་བའི་གནས་བཤད་པ། (129)
(131)གཉིས་པ་མཐོ་རིས་ཀྱི་གནས་བཤད་པ·
(137)དུས་ཚིགས་ཀྱི་དབྱེ་བ་དང་དུས་བཞི་བྱེ་བྲག་ཏུ་བཤད་པ།
(145)དབྱར་དགུན་གྱི་ཉི་མའི་ལྡོག་དུས་བཤད་པ།
(150)ཞར་ལ་ལྷ་མིན་བཤད་པ།
སེམས་ཅན་གྱི་ཚད་བཤད་པ། ” (153)
-(157)དེ་དག་རྩོམ་གཞི་དང་རྩོམ་ཚུལ ·
(160)བསྐལ་པ་དང་པོའི་མིའི་གནས་ཚུལ་བཤད་པ། ..
(163)འཇིག་བསྐལ་གྱི་ཞར་བྱུང་སྟོན་
གནས་བཞི་པ། ལས་བསྟན་པའི་མཛོད།. (164)
རྣམ་པར་རིག་བྱེད་མ་ཡིན་པའི་གཟུགས་ཡོད་པ་ལུང་རིགས་གཉིས་ཀྱི་སྒྲུབ་བྱེད། (167)

རྣམ་པར་རིག་བྱེད་མ་ཡིན་པའི་དབྱེ་བ་བསྟན་པ། (169)
(169)སྡོམ་པའི་དབྱེ་བ།·
སྐྱབས་ཡུལ་གྱི་དཀོན་མཆོག་གསུམ་ངོས་བཟུང་བ (178)
-(183)
སྡོམ་པ་ལྡན་པའི་གང་ཟག་སྟོན་པ།
(184)
ལས་ལ་མཚན་ཉིད་རྒྱུ་འབྲས་སོགས་ཀྱི་སྒོ་ནས་དབྱེ་བ།
(187)རྟེན་གྱི་སྒོ་ནས་དབྱེ་བ་སོགས་བཤད་པ།
(189)མཚམས་མེད་ཀྱི་སྒྲིབ་པ་དང་ཉོན་མོངས་པའི་སྒྲིབ་པ་བཤད་པ། .
(195)གསུམ་པ་རྣམ་སྨིན་གྱི་སྒྲིབ་པ་བཤད་པ།
..(196)སྦྱིན་པ་ལས་བྱུང་བའི་བསོད་ནམས་བྱ་བའི་གཞི་བཤད་པ
ཚུལ་ཁྲིམས་ལས་བྱུང་བའི་བསོད་ནམས་བྱ་བའི་གཞི་བཤད་པ། (199)
གསུམ་པ་སྒོམ་པ་ལས་བྱུང་བའི་བསོད་ནམས་བྱ་བའི་གཞི་བཤད་པ། (200)
ཆ་མཐུན་གྱི་དགེ་རྩ་གསུམ་བཤད་པ།· ..(201)
གནས་ལྔ་པ། ཕྲ་རྒྱས་བསྟན་པའི་མཛོད།. (202)
གནས་འདིའི་སྤྱི་དོན་ཐུན་མོང་དུ་སྟོན་པའི་ཉོན་མོངས་པའི་མཚན་ཉིད (202)
..(203)རྩ་བའི་དབྱེ་བ་དང་ཁྱད་པར་གྱི་དབྱེ་བ་བཤད་པ ·
(205)
ཞར་བྱུང་བཤད་པ
(208)རྣམ་པའི་བྱེ་བྲག་བཤད་པ ..
(209)དུས་ལ་ལྟོས་པའི་ལྡན་ཚུལ་བཤད་པ .
(214)མདོ་དང་བསྟན་བཅོས་ལས་གསུངས་པའི་རྣམ་གྲངས་བཤད་པ།
(218)སྒྲིབ་པ་ལྔ་བཤད་པ།·
སྤངས་པའི་འབྲས་བུ་ཡོངས་ཤེས་བཤད་པ།.. (220)
ཡོངས་ཤེས་ཀྱི་དབྱེ་བ་དངོས་བཤད་པ།· (221)
གནས་དྲུག་པ། ལམ་དང་གང་ཟག་བསྟན་པའི་མཛོད།.. (223)

དམིགས་ཡུལ་འཕགས་པའི་བདེན་པ་བཤད་པ།· (223)
རིགས་སད་པའི་གང་ཟག་དེས་ཇི་ལྟར་སྒོམ་པ་ལ་འཇུག་པ།. (230)
མངོན་རྟོགས་ལ་གནས་པའི་གང་ཟག་བཤད་པ (232)
མངོན་པར་རྟོགས་པའི་ལམ་གཞན་བསྟན་པ།· (239)
དངོས་པོ་ལ་ཡོངས་སུ་རྟོགས་པའི་ལམ་གཞན་བཤད་པ། (241)
གནས་བདུན་པ། ཡེ་ཤེས་བསྟན་པའི་མཛོད། (244)
བཟོད་ཤེས་ལྟ་གསུམ་གྱི་ཁྱད་པར་བཤད་པ།· (244)
ཤེས་པ་དུ་གང་ཟག་གང་ལ་ལྡན་པ་བཤད་པ། (249)
ཤེས་པས་བསྡུས་པའི་ཐུན་མོང་མ་ཡིན་པའི་ཡོན་ཏན་བཤད་པ .. (250)
ཤེས་པས་བསྡུས་པའི་ཐུན་མོང་བའི་ཡོན་ཏན་བཤད་པ།· (254)
གནས་བརྒྱད་པ། སྙོམས་འཇུག་བསྟན་པའི་མཛོད། (260)
སྙོམས་འཇུག་གི་མཚན་ཉིད་དབྱེ་བསྡུ་སོགས་བཤད་པ། (260)
བསམ་གཏན་གྱི་ཡན་ལག་བཤད་པ།· (263)
ཉོན་མོངས་ཅན་ལ་ཡན་ལག་མི་འཇོག་པའི་རྒྱུ་མཚན་བཤད་པ .. (266)
ཐོད་རྒལ་གྱི་སྦྱོར་བ་དང་དངོས་གཞི་སོགས་བཤད་པ།· (269)
ཆོས་འཁོར་གྱི་མཚན་ཉིད་དང་དབྱེ་བ་བཤད་པ།· (273)
མདོ་ཕྱོགས་ནས་བསྟན་པའི་གནས་ཚད་མི་འདྲ་བ་གསུངས་པ་འགོད་པ .. (274)
དེ་དང་ཕྱོགས་གཞན་ནས་གསུངས་པ་མཐུན་མི་མཐུན་དཔྱད་པ· (280)
བསྟན་པ་སྔ་དར་ཕྱི་དར་གྱི་རྣམ་གཞག་བཤད་པ། (281)

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ
༄༅། །ཆོས་མངོན་པ་མཛོད་ཀྱི་སྤྱི་དོན་དཀའ་གནད་ལེགས་པར་
བཤད་པ་རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོས་
མཛད་པའི་ནོར་བུའི་བང་མཛོད་
ཞེས་བྱ་བ་བཞུགས་སོ།
༼མཆོད་བརྗོད་དང་བསྟན་བཅོས་ཀྱི་སྔོན་འགྲོ༽
༄༅། །རྗེ་བཙུན་འཇམ་པའི་དབྱངས་དང་དབྱེར་མ་མཆིས་པའི་དཔལ་ལྡན་བླ་
མ་དམ་པ་རྣམས་ཀྱི་ཞབས་ལ་གུས་པ་ཆེན་པོས་ཕྱག་འཚལ་ལོ། །འདིར་དམ་པའི་ཆོས་
མངོན་པ་མཛོད་ཀྱི་དཀའ་གནས་རྣམས་འཆད་པར་བྱེད་པ་ཡིན་ལ། དེ་ལ་ཡང་མཛོད་རྩ་
བ་བམ་པོ་གཉིས་པ། རང་འགྲེལ་བམ་པོ་སུམ་ཅུ་རྩ་གཉིས་པ། དེའི་འགྲེལ་བཤད་
སློབ་དཔོན་རྒྱལ་པོ་སྲས་གྲགས་པའི་བཤེས་གཉེན་གྱིས་མཛད་པའི་འགྲེལ་བཤད་དོན་
གསལ་ཞེས་བྱ་བ་བམ་པོ་དྲུག་ཅུ་རྩ་གཉིས། སློབ་དཔོན་གང་སྤེལ་ཀྱིས་མཛད་པའི་
རྗེས་སུ་འབྲང་བ་ཞེས་བྱ་བ་བམ་པོ་དྲུག་ཅུ་པ་གཅིག །སློབ་དཔོན་ཕྱོགས་གླང་གིས་
མཛད་པའི་འགྲེལ་བཤད་གནད་ཀྱི་སྒྲོན་མ་ཞེས་བྱ་བ་གཅིག་སྟེ་བཞི་པོ་དེ་ལ་མཛོད་
ཀྱི་འགྲེལ་ཆེན་བཞིར་གྲགས་ཤིང་། སློབ་དཔོན་བློ་བརྟན་གྱིས་མཛད་པའི་གནམ་ལྕགས་
ཐོག་གཟེར། ཁ་ཆེ་འདུས་བཟང་གིས་མཛད་པའི་མདོ་དང་མཐུན་པ། བལ་པོ་ཞི་ལྷས་
མཛད་པའི་ཆོས་མངོན་པའི་མཛོད་ལ་ཉེ་བར་མཁོ་བ་ཞེས་བྱ་བ་སོགས་དུ་མ་བྱུང་
ཞིང་། དེ་དག་གི་ནང་ནས་ཆོས་མངོན་པ་མཛོད་ཀྱི་མདོ་དོན་འཆད་པའི་ཐབས་ཡན་
-1-

། རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
ལག་ལྔ་ལས
དགོས་དོན་ནི། འདིས་ཐར་པ་དོན་གཉེར་གྱི་ལས་དང་པོ་པ་རྣམས་ལམ་ལ་འཇུག་
པའི་རིམ་པ་ནས། བྱང་ཆུབ་ཀྱི་བར་གྱི་ལམ་ཆ་ཚང་བ་མ་ནོར་བར་བསྟན་ལ། དེ་ལྟར་
བསླབས་པ་ལ་བརྟེན་ནས་ཉོན་མོངས་སྤངས་ཏེ། འཁོར་བ་ལས་ལྡོག་ཅིང་ཐར་པ་འཐོབ་
པ་ཡིན་ནོ། །
བསྡུས་དོན་ནི། འཁོར་བ་ལས་ལྡོག་པ་ལ་དེའི་རྒྱུ་ནས་བཟློག་དགོས་པས། འཁོར་
བར་འཇུག་ལྡོག་གཉིས་ཀ་བསྟན་ལ། གྲོལ་བ་འཐོབ་པ་ལ་ཡང་ཇི་ལྟ་ཇི་སྙེད་གཉིས་ཀ་
ལ་མཁས་དགོས་པས་གནས་དང་པོ་ཆོས་རྣམས་ཀྱི་རང་དང་སྤྱིའི་མཚན་ཉིད་རྒྱས་པར་
གཏན་ལ་ཕབ། གནས་གཉིས་པ་ནས་ལྔ་པའི་བར་གྱིས་འཁོར་བར་འཇུག་པའི་རིམ་པ་
གཙོ་བོར་བསྟན། གནས་དྲུག་པ་མན་ཆད་ཀྱིས་འཁོར་བ་ལས་ལྡོག་པ་དང༌། ཐར་
པ་འཐོབ་བྱེད་ཀྱི་ལམ་གྱི་རིམ་པ་གཏན་ལ་ཕབ་ཅིང་། དེ་ཡང་འཁོར་བར་འཇུག་པ་ལ
གང་ལ་བརྟེན་ནས་འཇུག་པ། གང་གིས་གང་དུ་འཇུག་པ། གང་གི་དབང་གིས་འཇུག་
པ་གསུམ་ལས།
དང་པོ་ནི། དབང་པོ་ལ་བརྟེན་ནས་འཇུག་པས། གནས་གཉིས་པས་བསྟན།
གཉིས་པ་ནི། འགྲོ་བ་རིགས་ལྔས་བསྡུས་པའི་འཁོར་བ་པ་རྣམས། ཁམས་གསུམ་གྱིས་
བསྡུས་པའི་འཁོར་བར་འཇུག་པས། གནས་གསུམ་པས་བསྟན།
གསུམ་པ་ནི་ཟག་པ་དང་བཅས་པའི་ཐུན་མོང་དང་ཐུན་མོང་མ་ཡིན་པའི་ལས་དང་
ཉོན་མོངས་པའི་དབང་གིས་འཁོར་བར་འཇུག་པས་ལས་ཀྱི་རྣམ་གཞག་རྒྱས་པར་གནས་
བཞི་པས་བསྟན། འགྲུབ་བྱེད་ཀྱི་ཉོན་མོངས་ཀྱི་རྣམ་གཞག་རྒྱས་པར་གནས་ལྔ་པས་བསྟན།
འཁོར་བ་ལས་ལྡོག་པ་ལ་ཡང་། ཐབས་གང་ལ་བརྟེན་ནས། གང་གིས་ལྡོག་ན། ལམ་ལྔ་
ལ་བརྟེན་ནས་ལམ་ཞུགས་ཀྱི་གང་ཟག་རྣམས་ཀྱིས་ལྡོག་པར་བྱེད་པས། དེའི་རྣམ་གཞག་
-2-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ།
རྒྱས་པར་གནས་དྲུག་པས་བསྟན། སྤངས་པའི་འབྲས་བུའི་ཡོངས་ཤེས་གནས་བདུན་
པས་བསྟན་ཏོ། ཐུན་མོང་ཡོན་ཏན་སྙོམས་འཇུག་རྒྱས་པར་གནས་བརྒྱད་པས་སྟོན་ཅིང༌།
སློབ་དཔོན་དབྱིག་གཉེན་གྱི་རང་ལུགས་སྟོན་པ་ལ་གནས་དགུ་པ་གསུངས།
ཚིག་དོན་ནི། རང་རང་གི་སྐབས་སུ་འཆད་ཅིང་། མཚམས་སྦྱོར་སྔ་མ་ལ་རྒྱུན་
ཆགས་སུ་ཕྱི་མ་འབྲེལ་མ་ཆད་པར་འཆད་དེ། གོ་སླའོ།
བརྒལ་ལན་གྱི་བརྒལ་བ་ནི་དོགས་པ་ཁོང་ན་གནས་པ་དངོས་སུ་བཀོད་པ་དང་།
ལོ་གྲག་ཟེར་གསུམ་རྣམ་གྲངས་སོ།
ལན་ནི་ལུང་རིགས་དང་སྦྱར་ཏེ་མཐའ་ཆོད་པར་དངོས་སུ་བཀོད་པ་རྣམས་སོ། །
དེས་ན་འདིར་ལྷག་པའི་ཤེས་རབ་ཀྱི་བསླབ་པ་རྣམ་པར་ག་པ་གཏན་ལ་ཕབ་ཅིང་།
ཉམས་སུ་་བླང་བའི་ཕྱིར་དུ་མངོན་པའི་སྡེ་སྣོད་སྤྱིའི་དགོངས་པ་འགྲེལ་ཞིང་། ཁྱད་
པར་དུ་བྱེ་བྲག་བཤད་མཛོད། མངོན་པ་སྡེ་བདུན་དང་བཅས་པའི་དོན། ཤེས་བྱ་གཞི་
ལྔར་བསྡུས་ཏེ་རྗོད་བྱེད་གནས་བརྒྱད་ཀྱི་སྒོ་ནས་བཤད་པ། དམ་པའི་ཆོས་མངོན་པ་
མཛོད་རང་གི་འགྲེལ་བ་དང་མཐུན་པར་འཆད་པ་ལ། བསྟན་བཅོས་རྩོམ་པ་ལ་འཇུག་
པའི་བྱ་བ། བསྟན་བཅོས་དངོས་ཀྱི་དོན་ནོ། །དང་པོ་ལ། མཆོད་བརྗོད་སྔོན་དུ་འགྲོ་
བས་རྩོམ་པར་དམ་བཅའ་བ། སྤྲོ་བ་སྔོན་དུ་འགྲོ་བས་མཚན་དོན། དགོས་པ་སྔོན་དུ་
འགྲོ་བས་སྟོན་པས་གསུངས་པར་སྒྲུབ་པའོ། །
སྨུཊ་ཋUpiv ༼རྩ་བའི་མཆོད་བརྗོད་དང་རྩོམ་པར་དམ་བཅའ་བ། ༽
དང་པོ་ལ། མཆོད་བརྗོད་དང་རྩོམ་པར་དམ་བཅའ་བ་གཉིས། དང་པོ་ནི། གང་
ཞིག་ཀུན་ལ་མུན་པ་གཏན་བཅོམ་ཞིང་། །འཁོར་བའི་འདམ་ལས་འགྲོ་བ་དྲངས་མཛད་
-3-

ཨ་རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
པ། །དོན་བཞིན་སྟོན་པ་དེ་ལ་ཕྱག་འཚལ། །ཞེས་རྐང་པ་ཕྱེད་དང་གསུམ་གྱི་སྐབས་སུ།
དགོས་དོན། བསྡུས་དོན། ཚིག་དོན་གསུམ་ལས། དང་པོ་ནི། སློབ་དཔོན་དབྱིག་
གཉེན་གྱིས་བསྟན་བཅོས་རྩོམ་པའི་ཐོག་མར་ཕུན་སུམ་ཚོགས་པ་གསུམ་མངའ་བའི་
སངས་རྒྱས་བཅོམ་ལྡན་འདས་ལ་བསྟོད་ཕྱག་མཛད་པ་ལ་ཆོས་ཅན། དགོས་པ་ཡོད་དེ།
རང་གི་སྟོན་པའི་ཆེ་བའི་བདག་ཉིད་ཤེས་པའི་སྒོ་ནས། རང་ཉིད་སྐྱེས་བུ་དམ་པའི་སྤྱོད་
པ་དང་མཐུན་པར་བསྟན་པ་དང་། རང་གཞན་གྱི་བསོད་ནམས་འཕེལ་བ། དེ་ལ་
བརྟེན་ནས་འདོད་དོན་བདེ་བླག་ཏུ་འགྲུབ་པ། དད་པ་དཀར་ཆོས་ཀུན་གྱི་རྩ་བར་
རྟོགས་པ། སྐྱབས་སུ་འགྲོ་བ་ཉིད་སངས་རྒྱས་ཀྱི་བསྟན་པ་ལ་འཇུག་པའི་སྒོ་དམ་པར་
རྟོགས་པ་སོགས་ཀྱི་ཆེད་ཡིན་པའི་ཕྱིར། དེ་སྐད་དུ། །རང་འགྲེལ་ལས། བསྟན་བཅོས་
བྱེད་པར་འདོད་པས། རང་གི་སྟོན་པའི་ཆེ་བའི་བདག་ཉིད་ཤེས་པར་བྱ་བའི་ཕྱིར། དེ་
ལ་ཡོན་ཏན་བརྗོད་པ་སྔོན་དུ་འགྲོ་བ་ཅན་གྱི་ཕྱག་འཚལ་བ་བརྩམ་མོ། །ཞེས་གསུངས།
གཉིས་པ་ནི། རྐང་པ་དང་པོས་རང་དོན་ཕུན་ཚོགས། གཉིས་པས་གཞན་དོན་ཕུན་
ཚོགས། གསུམ་པས་འཕྲིན་ལས་ཕུན་ཚོགས་བསྟན་པའི་སྒོ་ནས་བསྟོད་ཅིང་ཕྱག་འཚལ་
བ་བསྟན་ཏོ། །གསུམ་པ་ལ་དངོས་དང༌། མཐའ་དཔྱད་པ་གཉིས་ལས། དང་པོ་
ནི། སངས་རྒྱས་བཅོམ་ལྡན་འདས་གང་ཞིག་ཆོས་ཅན། རང་དོན་ཕུན་ཚོགས་མངའ་
ཤེས་བྱ་ཀུན་མངོན་སུམ་དུ་མཐོང་བ་ལ་ཉོན་མོངས་པ་ཅན་དང་། ཉོན་མོངས་པ་ཅན་
མ་ཡིན་པའི་མི་ཤེས་པའི་མུན་པ་གཏན་ནས་བཅོམ་པ་མཐར་ཕྱིན་པ་བརྙེས་པའི་ཕྱིར།
གང་ཞིག་ཅེས་བྱ་བའི་སྒྲ་ནི་སྤྱི་སྒྲ་ཡིན་པས་སངས་རྒྱས་བཅོམ་ལྡན་འདས་ལ་འཇུག་པ་
མི་འཐད་དམ་སྙམ་ན། སྐྱོན་མེད་དེ། སྤྱི་སྒྲ་བྱེ་བྲག་ལ་འཇུག་པ་ནི། སྐབས་ཐོབ་
ཀྱིས་འཇུག་པ། གཙོ་ཆེ་བའི་སྒོ་ནས་འཇུག་པ། ཁྱད་པར་གྱི་ཚིག་དང་འབྲེལ་བའི་སྒོ་
ནས་འཇུག་པ་སོགས་དུ་མ་ཡོད་ལ། སྐབས་འདིར་ཀུནཀུན་ལ་མུན་པ་གཏན་བཅོམ་ཞེས་
-4-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ།
པའི་ཁྱད་པར་གྱི་ཚིག་དང་འབྲེལ་བའི་དབང་གིས་སངས་རྒྱས་བཅོམ་ལྡན་འདས་ཁོ་ན་
ལ་འཇུག་པའི་ཕྱིར་ཏེ། ཀུན་ལ་མུན་པ་གཏན་བཅོམ་པ་དེ་དེ་ཁོ་ན་ལ་ཡོད་ཀྱི་གཞན་
ལ་མེད་པའི་ཕྱིར། དེ་ལྟར་ཡང་། རང་འགྲེལ་ལས། གང་ཞིག་ཅེས་བྱ་བའི་སྒྲ་ནི་སངས་
རྒྱས་བཅོམ་ལྡན་འདས་ཀྱི་དབང་དུ་བྱས་ནས་སྨྲས་པའོ། །ཞེས་གསུངས། ཀུན་
ཞེས་བྱ་བ་ཡང་ཤེས་བྱ་ཐམས་ཅད་ལ་བརྗོད་པ་ཡིན་ཏེ། མདོ་ལས། བྲམ་ཟེ་ཐམས་
ཅད་ཅེས་བྱ་བ་ནི་སྐྱེད་མཆེད་བཅུ་གཉིས་ཇི་སྙེད་པ་དེ་སྙེད་དོ། །ཞེས་གསུངས་ཤིང་།
ཡོད་ན་སྐྱེ་མཆེད་བཅུ་གཉིས་པོ་གང་རུང་ཡིན་དགོས་པའི་ཕྱིར། བདག་ཏུ་འཛིན་པའི་
རྩ་བ་ཅན་གྱི་ཕྲ་རྒྱས་བཅུ་འཁོར་དང་བཅས་པ་ལྟ་བུའི་ཉོན་མོངས་ཅན་དང་། མི་ཤེས་
པའི་རྒྱུ་བཞི་ལྟ་བུའི་ཉོན་མོངས་ཅན་མ་ཡིན་པའི་སྒྲིབ་པ་གཉིས་པོ་དེ་ལ་མུན་པ་ཞེས་
བརྗོད་པའི་རྒྱུ་མཚན་ཡོད་དེ། འཇིག་རྟེན་ན་གྲགས་པའི་མུན་པས་གཟུགས་མངོན་སུམ་
དུ་མཐོང་བ་ལ་སྒྲིབ་པ་བཞིན་དུ། སྒྲིབ་པ་གཉིས་པོ་དེས་ཀྱང་ཤེས་བྱ་ཀུན་མངོན་སུམ་དུ་
མཐོང་བ་ལ་སྒྲིབ་པ་སོགས་མུན་པ་དང་འདྲ་ཆོས་སུ་གྲུབ་པས་དེ་ལྟར་བརྗོད་པའི་ཕྱིར།
རང་འགྲེལ་ལས། མི་ཤེས་པ་ནི་ཡང་དག་པའི་དོན་མཐོང་བ་ལ་གེགས་སུ་གྱུར་
པའི་ཕྱིར་མུན་པ་སྟེ། ཞེས་གསུངས། མི་ཤེས་པའི་རྒྱུ་བཞི་ནི། སངས་རྒྱས་ཀྱི་ཆོས་ཟབ་
ཅིང་ཕྲ་བས་མི་ཤེས་པ། ཡུལ་ཤིན་ཏུ་བསྐལ་བས་མི་ཤེས་པ། དུས་ཤིན་ཏུ་བསྐལ་
བས་མི་ཤེས་པ། རྣམ་པའི་་དབྱེ་བ་མཐའ་ཡས་པས་མི་ཤེས་པའོ།
དང་པོ་ནི། དགྲ་བཅོམ་པ་ཤཱ་རིའི་བུས་དེ་བཞིན་གཤེགས་པའི་ཐུགས་རྒྱུད་ཀྱི་ཟག་
མེད་ཀྱི་ཕུང་པོ་ལྔ་མ་ཤེས་པ་ལྟ་བུ།
གཉིས་པ་ནི། དགྲ་བཅོམ་པ་མོའུ་འགལ་གྱི་བུས་རང་གི་མ་འོད་ཟེར་ཅན་གྱི་འཇིག་
རྟེན་གྱི་ཁམས་ཀྱི་དམྱལ་བར་སྐྱེས་པ་མ་ཤེས་པ་ལྟ་བུ།
གསུམ་པ་ནི། དགྲ་བཅོམ་པ་ཤཱ་རིའི་བུས་ཁྱིམ་བདག་དཔལ་སྐྱེས་ཀྱི་རྒྱུད་ལ་ཐར་
-5-

Yam རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
པའི་ས་བོན་བསྐལ་བ་དུ་མར་བསགས་པ་ཡོད་པ་མ་ཤེས་ནས་རབ་ཏུ་མ་བྱུང་བ་ན། སྟོན་
པས དེས་ནི་འདི་ཡི་ཐར་བ་ཡི། །ས་བོན་ཤིན་ཏུ་ཕྲ་བ་དག །ཚོན་ནམ་རྡོ་ཡི་གསེབ་ན་
གསེར། །བག་ལ་ཞ་བའི་ཚུལ་དུ་གཟིགས། །ཞེས་གསུངས་ནས་རབ་ཏུ་བྱུང་བ་ལྟ་བུ།
བཞི་པ་ནི། གནས་བརྟན་སྒྲ་གཅན་འཛིན་གྱིས། རྨ་བྱའི་མདོངས་ནི་གཅིག་པུ་ཡི།
རྒྱུ་ཡི་དབྱེ་བ་སྣ་ཚོགས་པ། །ཀུན་མཁྱེན་མིན་པས་ཤེས་བྱ་མིན། །དེ་མཁྱེན་པས་
ན་ཀུན་མཁྱེན་ཐོབ། །ཞེས་བཤད་པ་ལྟ་བུ། གཏན་བཅོམ་ཞེས་པ་ཡང་། དངོས་ཀྱི་
གཉེན་པོ་ཡེ་ཤེས་བརྙེས་པའི་སྟོབས་ཀྱིས་རྩ་བ་ནས་སླར་སྐྱེ་མི་རུང་གི་ཚུལ་གྱིས་བཅོམ་
པ་ལ་བྱེད་དེ། རང་འགྲེལ་ལས། ཐམས་ཅད་ལ་མུན་པ་རྣམ་པ་ཐམས་ཅད་དུ་བཅོམ་
པས་ཀུན་ལ་མུན་པ་གཏན་བཅོམ་པའོ། །ཞེས་དང་། དེ་ཡང་སངས་རྒྱས་བཅོམ་ལྡན་
འདས་ཀྱིས་གཉེན་པོ་བརྙེས་ནས་ཤེས་བྱ་ཐམས་ཅད་ལ་ཕྱིས་མི་སྐྱེ་བའི་ཆོས་ཅན་དུ་
གྱུར་པའི་ཕྱིར་གཏན་ནས་ཡེ་བཅོམ་པ་སྟེ། དེའི་ཕྱིར་འདི་ནི་ཀུན་ལ་མུན་པ་གཏན་
བཅོམ་པའོ། །ཞེས་གསུངས། རྩ་བའི་རྐང་པ་དང་པོས་སྤངས་པ་ཕུན་ཚོགས་དངོས་སུ་
བསྟན་ནས་རྟོགས་པ་ཤུགས་ལ་བསྟན་ཏོ། །
སངས་རྒྱས་བཅོམ་ལྡན་འདས་ཆོས་ཅན། གཞན་དོན་ཕུན་ཚོགས་མངའ་སྟེ། འཁོར་
བའི་འདམ་ནས་འགྲོ་བ་རྣམས་སྐལ་བ་ཇི་ལྟ་བ་བཞིན་དུ་དྲངས་པར་མཛད་པའི་ཕྱིར།
ཉེར་ལེན་ཀྱི་ཕུང་པོ་ལྔ་པོ་་འདི་ལ་འཁོར་བ་ཞེས་བྱ་སྟེ། སྐྱེ་འཆི་གཅིག་ནས་གཅིག་ཏུ་
བརྒྱུད་ཏེ་འཁོར་བའི་ཕྱིར་ཏེ། སྡུག་བསྔལ་འཁོར་བ་ཅན་ཕུང་པོ། །ཞེས་གསུངས་པའི་
ཕྱིར། འཁོར་བ་ལ་འདམ་ཞེས་བརྗོད་པའི་རྒྱུ་མཚན་ཡོད་དེ། འདམ་དེ་སྦར་སྦུར་ཀུན་
ཆགས་པའི་གནས་ཡིན། བརྒལ་བར་དཀའ། གཞན་ལ་བརྟེན་ནས་བརྒལ་དགོས་པ་
བཞིན་དུ། འཁོར་བ་དེ་ཡང་ཆགས་པའི་གནས་ཡིན། སྲེད་པའི་བརླན་དང་བཅས་
པས་བརྒལ་བར་དཀའ། སངས་རྒྱས་ལ་བརྟེན་ནས་བརྒལ་དགོས་པ་སོགས་འདམ་དང་
-6-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ
འདྲ་བས་དེ་ལྟར་བརྗོད་པའི་ཕྱིར་ཏེ། རང་འགྲེལ་ལས། འཁོར་བ་ནི་འགྲོ་བ་ཀུན་ཏུ་
ཆགས་པའི་གནས་ཡིན་པའི་ཕྱིར་དང་། བརྒལ་བར་དཀའ་བའི་ཕྱིར། འདམ་ལྟ་བུ་ཡིན་ཏེ
ཞེས་གསུངས། ཁོ་ན་རེ། སྐལ་བ་ཇི་ལྟ་བ་བཞིན་དུ་ཞེས་པ་རྩ་བར་དངོས་སུ་མ་ཐོན་པས་
མི་བརྗོད་ཅེ་ན། སྐྱོན་མེད་དེ། འགྲེལ་བར་འབྱུང་བའི་དོན་ལ་མི་འགལ་བའི་ཕྱིར་ཏེ།
འགྲེལ་བར། བཅོམ་ལྡན་འདས་ཐུགས་བརྩེ་བ་དང་ལྡན་པས་དམ་པའི་ཆོས་སྟོན་པའི་
ཕྱག་བརྐྱང་པ་དག་གིས་སྐལ་བ་ཇི་ལྟ་བ་བཞིན་དུ་དྲངས་སོ། །ཞེས་གསུངས།
སངས་རྒྱས་བཅོམ་ལྡན་འདས་ཆོས་ཅན། འཕྲིན་ལས་ཕུན་ཚོགས་མངའ་སྟེ། དོན་
ཇི་ལྟ་བ་བཞིན་དུ་དམ་པའི་ཆོས་ཕྱིན་ཅི་མ་ལོག་པར་སྟོན་པར་མཛད་པ་མཐར་ཕྱིན་
པའི་ཕྱིར། དེ་ཡང་བཅོམ་ལྡན་འདས་ཀྱི་ཐུགས་བརྩེ་བའི་སྒོ་ནས་རང་ཉིད་ཀྱིས་ཇི་
ལྟར་གཟིགས་པ་བཞིན་བླང་དོར་ཕྱིན་ཅི་མ་ལོག་པར་སྟོན་པས་གདུལ་བྱ་རྣམས་དྲངས་
པར་མཛད་ཀྱི། རྫུ་འཕྲུལ་དང་དམ་པ་སྦྱིན་པའི་མཐུ་སོགས་ཀྱིས་འཁོར་བ་ལས་དྲངས་
པ་མ་ཡིན་ཏེ། རང་འགྲེལ་ལས། ཡང་དག་པ་ཇི་ལྟ་བ་བཞིན་དུ་སྟོན་པས་འཁོར་
བའི་འདམ་ལས་འགྲོ་བ་དྲངས་ཀྱི། རྫུ་འཕྲུལ་དང་དམ་པ་སྦྱིན་པའི་མཐུས་ནི་མ་ཡིན་
ནོ། །ཞེས་གསུངས།
འོ་ན་སྟོན་པས་རྫུ་འཕྲུལ་བསྟན་པས་ཅི་བྱ་སྙམ་ན། སོ་སོ་སྐྱེ་བོ་ནི། རྫུ་འཕྲུལ་ལ་
མྱུར་དུ་སེམས་གཏོད་པ་ཡིན་པས་གདུལ་བྱ་དད་པ་སྐྱེ་བའི་ཆེད་ཡིན་ནོ། །
མཆོད་བརྗོད་ཀྱི་གཞུང་འདིས་ཕྱི་ནང་གི་སྟོན་པ་དང་བསྟན་པའི་ཁྱད་པར་གསལ་
པོར་བསྟན་ཏེ། རང་གི་སྟོན་པ་སྤངས་རྟོགས་མཐར་ཕྱིན་པ་དང་། བསྟན་པ་འཁོར་བ་
ལས་སྒྲོལ་བའི་ཐབས་དམ་པ་དང༌། སློབ་པ་ཉན་རང་དགྲ་བཅོམ་རྣམས་འཁོར་བ་
ལས་སླར་མི་ལྡོག་པའི་ཚུལ་གྱིས་བརྒལ་བར་བསྟན་པའི་ཕྱིར། ཕྱི་རོལ་བའི་སྟོན་པ་དང་།
བསྟན་པ། སློབ་མ་རྣམས་རྒྱུ་མཚན་དེ་དག་ལས་ལོག་པ་ཁོ་ན་ཡིན་པའི་ཕྱིར། གཉིས་
-7-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
པ་མཐའ་བཅད་པ་ལ། བཤད་བྱའི་ལུང་དགོད་པ་དང་། དེའི་དོན་བཤད་པའོ།
དང་པོ་ནི། རང་འགྲེལ་ལས། རང་སངས་རྒྱས་དང་ཉན་ཐོས་རྣམས་ཀྱང་ཉོན་
མོངས་པ་ཅན་གྱི་རྨོངས་པ་དང་བྲལ་བའི་ཕྱིར། ཀུན་ལ་མུན་པ་བཅོམ་པར་ནི་འདོད་
མོད་ཀྱི། གཏན་ནས་ནི་མ་ཡིན་ཏེ། འདི་ལྟར་དེ་དག་ལ་སངས་རྒྱས་ཀྱི་ཆོས་དང་ཡུལ་
དང་དུས་ཤིན་ཏུ་བསྐལ་བ་དང་དོན་རབ་ཏུ་དབྱེ་བ་མཐའ་ཡས་པ་རྣམས་ལ་ཉོན་མོངས་
པ་ཅན་མ་ཡིན་པའི་མི་ཤེས་པ་ཡོད་པ་ཉིད་དོ། ཞེས་གསུངས།
གཉིས་པ་ལ། དོགས་པ་དང་ལན་ནོ། །དང་པོ་ནི། ཉན་རང་དགྲ་བཅོམ་པས་སྒྲིབ་
པ་གཉིས་པོ་དེ་སྤངས་སམ་མ་སྤངས། སྤངས་ན་དེ་སངས་རྒྱས་དང་ཁྱད་མེད་དུ་འགྱུར
མ་སྤངས་ན། དེ་གཉིས་སྡུག་བསྔལ་མཐར་བྱེད་མ་ཡིན་པར་ཐལ། དེས་དེ་མ་སྤངས་
པའི་ཕྱིར། ཁྱབ་སྟེ། མདོ་ལས། ང་ནི། ཆོས་གཅིག་མངོན་པར་མ་ཤེས་ཤིང་ཡོངས་སུ་
མ་ཤེས་པར་སྡུག་བསྔལ་གྱི་མཐར་བྱེད་པར་མི་སྨྲའོ། །ང་ནི། ཆོས་གཅིག་ཡོངས་སུ་མ་
ཤེས་ཤིང་མ་སྤངས་པར་སྡུག་བསྔལ་གྱི་མཐར་བྱེད་པར་མི་སྨྲའོ། །ཞེས་གསུངས་པའི་
ཕྱིར་ཞེ་ན། གཉིས་པ་ལ། སློབ་དཔོན་གང་སྤེལ་གྱི་ལན། རྒྱལ་པོ་སྲས་ཀྱི་ལན།
རང་ཉིད་གང་གི་རྗེས་སུ་འབྲང་པའོ།
དང་པོ་ནི། དེ་གཉིས་སྡུག་བསྔལ་མཐར་བྱེད་མ་ཡིན་པའི་སྐྱོན་མེད་དེ། ཉོན་
མོངས་ཅན་གྱི་མི་ཤེས་པ་དེ་གཉིས་ཀས་མ་ལུས་པར་སྤངས་པའི་ཕྱིར། དེ་གཉིས་ཀ་
སངས་རྒྱས་དང་ཁྱད་མེད་དུ་མི་འགྱུར་ཏེ། ཉོན་མོངས་ཅན་མ་ཡིན་པའི་མི་ཤེས་པ་དེ་
གཉིས་ཀས་ཅུང་ཟད་ཀྱང་མ་སྤངས་པའི་ཕྱིར། ཞེས་གསུངས།
གཉིས་པ་ནི། དེ་གཉིས་སྡུག་བསྔལ་མཐར་བྱེད་མ་ཡིན་པའི་སྐྱོན་མེད་དེ། དེ་
གཉིས་ཀས་ཉོན་མོངས་ཅན་གྱི་མི་ཤེས་པ་རྣམས་ཐོབ་པ་ཆད་པའི་ཚུལ་གྱི་སྤངས། ཉོན་
མོངས་ཅན་མ་ཡིན་པའི་མི་ཤེས་པ་འདུན་པ་ལ་འདོད་ཆགས་དང་བྲལ་བའི་ཚུལ་གྱིས་
-8-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ།
སྤངས་པའི་ཕྱིར། དེ་གཉིས། སངས་རྒྱས་དང་ཁྱད་མེད་དུ་མི་འགྱུར་ཏེ། ཉན་རང་དགྲ་
བཅོམ་པས་སྒྲིབ་པ་གཉིས་པོ་དེ་འདུན་པ་ལ་འདོད་ཆགས་དང་བྲལ་བའི་ཚུལ་གྱིས་སྤངས་
ཀྱང་། སླར་ཡང་ཉོན་མོངས་ཅན་མ་ཡིན་པའི་མི་ཤེས་པ་མངོན་འགྱུར་དུ་འབྱུང་བ་སྲིད
སངས་རྒྱས་ཀྱིས་དེ་གཉིས་སྐྱེ་མི་རུང་གི་ཆོས་ཅན་དུ་བྱས་པའི་ཚུལ་གྱིས་སྤངས་པའི་
ཕྱིར། ཞེས་གསུངས།
གསུམ་པ་ནི། སློབ་དཔོན་རྒྱལ་པོ་སྲས་ཀྱི་ལན་དེའི་རྗེས་སུ་འབྲང་སྟེ། མདོ་ལས།
དགེ་སློང་དག ཁྱེད་ཀྱིས་མིག་འདུན་པ་ལ་འདོད་ཆགས་བྲལ་བའི་ཚུལ་གྱིས་སྤོངས་ཤིག་
དང་། དེ་ལྟར་ན་མིག་ཡོངས་སུ་སྤངས་པར་འགྱུར་རོ། །ཞེས་དང་། གནས་ལྔ་པའི་
རང་འགྲེལ་ལས། ཇི་ཙམ་གྱིས་ན་ཉོན་མོངས་པ་སྤངས་པ་ཞེས་བརྗོད་ཅེ་ན། རང་གི་རྒྱུད་
ལ་ཡོངཡོད་པ་ནི་ཐོབ་པ་ཆད་པས་སོ། གཞན་གྱི་རྒྱུད་ལ་ཡོད་པ་ནི་ཉོན་མོངས་པ་དང་
གཟུགས་ཐམས་ཅད་དང་ཉོན་མོངས་པ་ཅན་མ་ཡིན་པའི་ཆོས་ནི། དེ་དག་ལ་དམིགས་པ་
ཉོན་མོངས་པ་རང་གི་རྒྱུད་ལ་ཡོད་པ་སྤངས་པས་སོ། །ཞེས་གསུངས་པའི་ཕྱིར།
དེས་ན། ཉན་རང་དགྲ་བཅོམ་པས་སྒྲིབ་པ་གཉིས་པོ་དེ་བཅོམ་ཞེས་བརྗོད་པའི་རྒྱུ་
མཚན་ཡོད་དེ། དང་པོ་རྩ་བ་ནས་བཅོམ། གཉིས་པ་འདུན་པ་ལ་འདོད་ཆགས་དང་
བྲལ་བའི་ཚུལ་གྱིས་བཅོམ་པས་དེ་ལྟར་བརྗོད་པའི་ཕྱིར། དེས་དེ་གཉིས་གཏན་ནས་
མ་བཅོམ་པ་སྟེ། དེ་གཉིས་ཀའི་ས་བོན་མ་སྤངས་པའི་ཕྱིར། ངག་དོན་ནི། སངས་རྒྱས་
བཅོམ་ལྡན་འདས་ཆོས་ཅན། ཕུན་སུམ་ཚོགས་པ་གསུམ་མངའ་བ་ཡིན་ཏེ། རང་དོན་
ཕུན་ཚོགས། གཞན་དོན་ཕུན་ཚོགས། འཕྲིན་ལས་ཕུན་ཚོགས་གསུམ་མངའ་བའི་ཕྱིར།
གཉིས་པ་ནི། ཆོས་མངོན་མཛོད་ཀྱི་བསྟན་བཅོས་རབ་བཤད་བྱ། །ཞེས་པ་སྟེ
སློབ་དཔོན་གྱིས་ཕུན་སུམ་ཚོགས་པ་གསུམ་མངའ་བའི་སངས་རྒྱས་བཅོམ་ལྡན་འདས་
ལ་བསྟོད་ཕྱག་མཛད་ནས་བསྟན་བཅོས་རྩོམ་པར་དམ་བཅའ་མཛད་པ་ལ་ཆོས་ཅན།
-9-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། 3it
དགོས་པ་ཡོད་དེ། རྩོམ་པ་མཐར་ཕྱིན་པའི་ཆེད་དུ་ཡིན་པའི་ཕྱིར།
༼ཆོས་མངོན་པ་མཛོད་ཀྱི་ངེས་ཚིག ༽
གཉིས་པ་ལ ཆོས་མངོན་པའི་མཚན་དོན་དང་། མཛོད་ཀྱི་མཚན་དོན་ནོ། །དང་
པོ་ལ། དོན་དམ་པའི་ཆོས་མངོན་པ་དང༌། བརྡར་བཏགས་པའི་ཆོས་མངོན་པའོ། །དང་
པོ་ནི། ཆོས་མངོན་ཤེས་རབ་དྲི་མེད་རྗེས་འབྲང་བཅས། །ཞེས་པའི་སྐབས་སུ། སྤྱི་དོན་
དང་། གཞུང་དོན་གཉིས་ལས། དང་པོ་ནི། མངོན་པ་ལ་མཚན་ཉིད། དབྱེ་བ། སེམས་
རྟེན། རྗེས་འབྲང་གི་དོན་ལ་དཔྱད་པའོ། །
དང་པོ་ནི། འདུས་བྱས་དང་ཟག་མེད་གྱི་གཞི་མཐུན་པར་དམིགས་པས་རབ་ཏུ་ཕྱེ་
བ་མངོན་པའི་མཚན་ཉིད། དཔེར་ན་ལམ་བདེན་ལྟ་བུ།
གཉིས་པ་ནི། དེ་ལ་ངོ་བོའི་སྒོ་ནས། མཐོང་ལམ། སྒོམ་ལམ། མི་སློབ་ལམ་དང་གསུམ།
འཁོར་དང་བཅས་པའི་དབང་དུ་བྱས་ན་ཟག་མེད་ཀྱི་ཕུང་པོ་ལྔ་ཡོད་དེ། རང་འགྲེལ་ལས།
ཆོས་མངོན་པ་ཞེས་བྱ་བ་འདི་གང་ཞེ་ན། ཆོས་མངོན་ཤེས་རབ་དྲི་མེད་རྗེས་འབྲང་བཅས།
ཞེས་བྱ་བ་སྟེ་དེ་ལ་ཤེས་རབ་ཅེས་བྱ་བ་ནི་ཆོས་རབ་ཏུ་རྣམ་པར་འབྱེད་པའོ། །དྲི་མེད་ཅེས་
བྱ་བ་ནི་ཟག་པ་མེད་པའོ། །རྗེས་འབྲང་བཅས་ཞེས་བྱ་བ་ནི་འཁོར་དང་བཅས་པ་སྟེ། དེ་
ལྟར་ན་ཟག་པ་མེད་པའི་ཕུང་པོ་ལྔ་ལ་ཆོས་མངོན་པ་ཞེས་བསྟན་པར་འགྱུར་རོ། །རེ་ཞིག་
འདི་ནི་དོན་དམ་པའི་ཆོས་མངོན་པའོ། །ཞེས་གསུངས
ལམ་གསུམ་ག་ཡང་རེ་རེ་ནས་ཕུང་པོ་ལྔ་པ་ཅན་ཡིན་པས། ལྡན་མིན་འདུ་བྱེད་ཡིན་
ཏེ། ལམ་བདེན་བཞིན། ཟག་མེད་ཀྱི་གཟུགས་ཕུང་ནི་ཟག་མེད་ཀྱི་སྡོམ་པ་ལྟ་བུ་ཡིན་
གྱི། གཟུགས་སྐུའི་རྒྱུད་ཀྱི་སོ་ཐར་གྱི་སྡོམ་པ་ཟག་མེད་ཀྱི་གཟུགས་ཕུང་མ་ཡིན་ཏེ། སོ་
-10-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ།
ཐར་གྱི་སྡོམ་པ་ལ་བྱེ་བྲག་སྨྲ་བའི་སྐབས་འདིར་ཟག་བཅས་ཀྱིས་ཁྱབ་པའི་ཕྱིར།
ཁོ་ན་རེ། སྒོམ་པའི་ལམ་ནི་རྣམ་གཉིས་ཏེ། མཐོང་བ་ཞེས་བྱ་ཟག་པ་མེད། ཅེས་
སྒོམ་ལམ་ཟག་བཅས་བཤད་པ་དང་འགལ་ལོ་ཞེ་ན། མི་འགལ་ཏེ། དེ་ནི་ཞི་རགས་ཀྱི་
རྣམ་པ་ཅན་གྱི་འཇིག་རྟེན་པའི་བསམ་གཟུགས་བརྒྱད་ལྟ་བུ་ལ། སྒོམ་ལམ་གྱི་མིང་
གིས་བཏགས་ནས་བསྟན་པ་ཙམ་ཡིན་པའི་ཕྱིར། དེ་ལྟར་མ་ཡིན་ན་ཟག་བཅས་སྒོམ་
ལམ་ཆོས་ཅན། ལམ་བདེན་ཡིན་པར་ཐལ། འཕགས་རྒྱུད་ཀྱི་མཁྱེན་པ་ཡིན་པའི་ཕྱིར།
ཁྱབ་སྟེ། འཕགས་རྒྱུད་ཀྱི་མཁྱེན་པ་ཡིན་ན་འཕགས་ལམ་རྣམ་དག་ཡིན་དགོས་པའི་
ཕྱིར་དང༌། དེ་ཡིན་ན་འཇིག་རྟེན་ལས་འདས་པའི་ལམ་ཡིན་དགོས་པའི་ཕྱིར། ལམ་
མ་ཐོབ་པ་སོ་སོ་ཡི། །སྐྱེ་བོར་འདོད། ཅེས་གསུངས་པའི་ཕྱིར། རྩ་རྟགས་དེར་ཐལ
སྒོམ་ལམ་ཡིན་པའི་ཕྱིར། འཁོར་གསུམ། རྩ་བར་འདོད་ན། ཟག་མེད་ཡིན་པར་ཐལ
འདོད་པའི་ཕྱིར། ཁྱབ་སྟེ། ཟག་མེད་ལམ་གྱི་བདེན་པ་དང་། །ཞེས་དང་། ལམ་མ་
གཏོགས་པའི་འདུས་བྱས་རྣམས། ཟག་བཅས། ཞེས་གསུངས་པའི་ཕྱིར།
གསུམ་པ་ནི། མཐོང་ལམ། བསམ་གཏན་ས་དྲུག་གང་རུང་ལ་བརྟེན་ཏེ། སྦྱོར་ལམ
ཆོས་མཆོག་དེ་དེ་ལ་བརྟེན་པ་གང་ཞིག་དེ་གཉིས་ས་གཅིག་པའི་ཕྱིར། དང་པོ་གྲུབ་སྟེ།
སྒོམ་བྱུང་མི་ལྕོགས་མེད་པ་དང་། ཁྱད་པར་བསམ་གཏན་ས་པའོ། །ཞེས་གསུངས་པའི་
ཕྱིར། རྟགས་གཉིས་པ་གྲུབ་སྟེ། དེ་ནི་ཆོས་མཆོག་དང་ས་གཅིག །ཅེས་གསུངས་པའི་
ཕྱིར། སྒོམ་ལམ་དང་མི་སློབ་ལམ་ཟག་མེད་ས་དགུ་ལ་བརྟེན་པ་ཡིན་ཏེ། ཟག་མེད་ཀྱི་
བསམ་གཏན་ས་དྲུག་དང༌། ཟག་མེད་ཀྱི་གཟུགས་མེད་དང་པོ་གསུམ་གང་རུང་ལ་བརྟེན་
པའི་ཕྱིར། སྐབས་འདིར་རྟེན་པའི་དོན་ནི་ལམ་དེ་ས་དེའི་ངོ་བོར་སྐྱེས་པ་ལ་འཇོག་སྟེ།
ལམ་དེ་ས་དེ་ལ་བརྟེན་ན་ལམ་དེ་ས་དེ་ཡིན་དགོས་པའི་ཕྱིར། འཁར་གཞོང་ལ་རྒྱ་ཤུག་
བརྟེན་པ་ལྟ་བུ་མ་ཡིན་ཏེ། རྟེན་བརྟེན་པ་དོན་གཞན་མ་ཡིན་པའི་ཕྱིར།
-11-

༢ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
བཞི་པ་ནི། ཆོས་མངོན་པ་དེ་རྗེས་འབྲང་འཁོར་དང་བཅས་ན་ཕུང་པོ་ལྔ་པ་ཅན་ཡིན་
པའི་ཚུལ་ཇི་ལྟ་བུ་ཞེ་ན། དེ་ཡང་ཡོད་དེ། འདོད་པའི་ཁམས་སུ་ཟག་མེད་མི་ལྕོགས་
མེད་པ་ལ་བརྟེན་པའི་ཟག་མེད་ཀྱི་ཕུང་པོ་ལྔ། བསམ་གཏན་དང་པོ་གཉིས་སུ་དེ་གཉིས་
ཀྱི་སས་བསྡུས་ཀྱི་ཡིད་བདེ་ལ་བརྟེན་པའི་ཟག་མེད་ཀྱི་ཕུང་པོ་ལྔ། བསམ་གཏན་
གསུམ་པར་དེའི་སས་བསྡུས་ཀྱི་སེམས་ཚོར་བདེ་བ་ལ་བརྟེན་པའི་ཟག་མེད་གྱི་ཕུང་པོ་
ལྔ། བསམ་གཏན་བཞི་བར་དེའི་སས་བསྡུས་ཀྱི་ཚོར་བ་བཏང་སྙོམས་ལ་བརྟེན་པའི་
ཟག་མེད་ཀྱི་ཕུང་པོ་ལྔ། གཟུགས་མེད་དང་པོ་གསུམ་དུ་དེའི་སས་བསྡུས་ཀྱི་ཚོར་བ་
བཏང་སྙོམས་ལ་བརྟེན་པའི་ཟག་མེད་ཀྱི་ཕུང་པོ་བཞི་པ་ཅན་ཡིན་པའི་ཕྱིར། དེས་ན་
སྐབས་འདིར་ཟག་མེད་ཀྱི་ཤེས་རབ་གཙོ་བོར་བྱས་ནས་དེའི་འཁོར་དུ་ཟག་མེད་ཀྱི་
ཕུང་པོ་ལྔ་ལྡན་པ་ཡིན་ནོ། །
ཁོ་ན་རེ། མི་འཐད་དེ། རྣམ་པར་ཤེས་པ་ཡིན་ན་གཙོ་སེམས་་ཡིན་དགོས། ཤེས་
རབ་ཡིན་ན་སེམས་བྱུང་ཡིན་དགོས་པའི་ཕྱིར་ན་མ་ཁྱབ་སྟེ། སྤྱིར་དེ་ལྟར་ཡིན་ཀྱང་
ཆོས་རབ་ཏུ་རྣམ་པར་འབྱེད་པའི་སྐབས་འདིར་ཤེས་རབ་གཙོ་བོ་ཡིན་པའི་ཕྱིར། དཔེར་
ན ཡིད་ཆེས་པའི་སྐབས་སུ་དད་པ་གཙོ། །ཆུ་ལ་འགྲོ་བ་ན་མཉན་པ་གཙོ། །ནད་འཚོ་
བའི་ཚེ་སྨན་པ་གཙོ་བོར་བྱས་ཏེ། རྒྱལ་པོ་སོགས་དེའི་རྗེས་སུ་འབྲང་བ་བཞིན་ནོ། །
ཁ་ཅིག རྣམ་གྲོལ་གྱི་ཕུང་པོ་ལྔ་དོན་དམ་པའི་ཆོས་མངོན་པའི་རྗེས་་འབྲང་གི་ཕུང་
པོ་ལྔར་འཇོག་སྟེ། སློབ་དཔོན་ཡོན་ཏན་འོད་ཀྱིས་མཛད་པའི་ཕུང་པོ་ལྔའི་རྣམ་པར་
འགྲེལ་བ་ལས་བཤད་པའི་ཕྱིར། ཟེར་བ་མི་འཐད་དེ། སྙོམས་འཇུག་དགེ་བ་རྩེ་གཅིག་
པ རྗེས་འབྲང་བཅས་ན་ཕུང་པོ་ལྔ། ཞེས་གསུངས་པའི་ཕུང་པོ་ལྔ་ཡང་རྣམ་གྲོལ་གྱི་
ཕུང་པོ་ལྔ་ལ་བྱེད་རིགས་པར་ཐལ་ལོ།
གཉིས་པ་ནི། དོན་དམ་པའི་ཆོས་མངོན་པ་བཞག་ཏུ་ཡོད་དེ། ཟག་མེད་ཀྱི་ཤེས་
-12-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ།
རབ་རྗེས་འབྲང་དང་བཅས་པ་དེ་དེ་ཡིན་པའི་ཕྱིར།
གཉིས་པ་ནི། དེ་ཐོབ་བྱ་ཕྱིར་གང་དང་བསྟན་བཅོས་གང༌། །ཞེས་སོགས་ཀྱི་སྐབས་
སུ། སྤྱིའི་དོན་དང་། ཡན་ལག་གི་དོན་གཉིས་ལས། དང་པོ་ལ། མཚན་ཉིད། དབྱེ་བ།
མིང་གི་འདོགས་པའི་ཆོས་གསུམ་བཤད་པ། དེའི་ཁྱད་ཆོས་གཞན་བཤད་པའོ། །
དང་པོ་ནི། ཟག་མེད་ཀྱི་ཕུང་པོ་བརྗོད་བྱར་བྱེད་པའི་སྒྲ་འམ། དེ་ཐོབ་བྱེད་ཀྱི་ཐབས་
གང་རུང་གི་རིགས་སུ་གནས་པས་རབ་ཏུ་ཕྱེ་བའི་ཟག་བཅས་ཀྱི་ཕུང་པོར་དམིགས་པ།
བརྡར་བཏགས་པའི་ཆོས་མངོན་པའི་མཚན་ཉིད།
གཉིས་པ་ནི། དེ་ལ་མངོན་པའི་སྡེ་སྣོད་དགོངས་འ ཅས་པ་ལྟ་བུ་གཟུགས་
ཕུང་གིས་བསྡུས་པ་དང་། ཚོགས་སྦྱོར་བའི་རྒྱུད་ཀྱི་ཐོས་བསམ་སྒོམ་གསུམ་གྱི་ཤེས་
རབ་སོགས་ཕུང་པོ་ཕྱི་མ་བཞི་ཅི་རིགས་པས་བསྡུས་པ་དུ་མ་ཡོད་དེ། རང་འགྲེལ་ལས།
བརྡར་བཏགས་པ་ནི། དེ་ཐོབ་བྱ་ཕྱིར་གང་དང་བསྟན་བཅོས་གང་། །ཞེས་བྱ་བ་སྟེ།
གང་དང་ཞེས་བྱ་བ་ནི། ཐོས་པ་དང་བསམ་པ་དང་བསྒོམས་པ་ལས་བྱུང་བའི་ཤེས་
རབ་ཟག་པ་དང་བཅས་པ་དང་། སྐྱེས་ནས་ཐོབ་པ་རྗེས་སུ་འབྲང་བ་དང་བཅས་པའོ།
བསྟན་བཅོས་གང་། ཞེས་བྱ་བ་ནི། དེ་ཡང་ཟག་པ་མེད་པའི་ཤེས་རབ་དེ་ཐོབ་པར་བྱ་
བའི་ཕྱིར་དེའི་ཚོགས་སུ་གྱུར་པས་ཆོས་མངོན་པ་ཞེས་བྱའོ། །ཞེས་གསུངས།
གསུམ་པ་ནི། བརྡར་བཏགས་པའི་ཆོས་མངོན་པ་ལ། མངོན་པའི་མིང་གིས་
གདགས་སུ་རུང་སྟེ། དེ་འདོགས་པའི་ཆོས་གསུམ་ཚང་བའི་ཕྱིར། མངོན་པའི་སྡེ་སྣོད་
དགོངས་འགྲེལ་དང་བཅས་པས་མངོན་པ་བརྗོད་བྱར་བྱེད་དེ། ཚོགས་སྦྱོར་གྱིས་བསྡུས་
པའི་ཤེཤེས་རབ་གསུམ་མངོན་པ་འཐོབ་བྱེད་ཀྱི་ཐབས་དམ་པ་ཡིན་པའི་ཕྱིར། བཏགས་
པ་ལ་དགོས་པ་ཡོད་དེ། མངོན་པ་འཐོབ་པར་འདོད་པའི་གང་ཟག་རྣམས་ཀྱིས་མངོན་
པའི་སྡེ་སྣོད་དགོངས་འགྲེལ་དང་བཅས་པ་ལ་ཐོས་བསམ་བྱེད་དགོས། དེ་འཐོབ་བྱེད་
-13-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། 77s
ཀྱི་ཐབས་སུ་གྱུར་པའི་ཤེས་རབ་རྣམས་ལ་ཉམས་ལེན་བྱེད་དགོས་སོ་ཞེས་ཤེས་པའི་
ཆེད་ཡིན་པའི་ཕྱིར། དངོས་ལ་གནོད་བྱེད་ནི། དེ་རྣམས་ཆོས་ཅན། མངོན་པ་མ་ཡིན་ཏེ།
ཟག་མེད་མ་ཡིན་པའི་ཕྱིར། བསྡུ་ན། བརྡར་བཏགས་པའི་ཆོས་མངོན་པ་ཆོས་ཅན།
ཆོས་མངོན་པ་ཞེས་བརྗོད་པའི་རྒྱུ་མཚན་ཡོད་དེ། རང་གི་མཚན་ཉིད་འཛིན་པའི་ངོས་
ནས་དོན་དམ་པའི་ཆོས་མྱ་ངན་ལས་འདས་པ་ལ་མངོན་དུ་ཕྱོགས་པས་དེདེ་ལྟར་བརྗོད་
པའི་ཕྱིར། དེ་སྐད་དུ། རང་འགྲེལ་ལས། ངེས་པའི་ཚིག་ཏུ་ན་རང་གི་མཚན་ཉིད་འཛིན་
པའི་ཕྱིར་ཆོས་ཏེ། དེ་ལྟ་བས་ན་འདི་ནི་དོན་དམ་པའི་ཆོས་མྱ་ངན་ལས་འདས་པའམ་
ཆོས་ཀྱི་མཚན་ཉིད་ལ་མངོན་དུ་ཕྱོགས་པའི་ཕྱིར་ཆོས་མངོན་པའོ། །ཞེས་གསུངས། །
བཞི་པ་ནི། ཆོས་མངོན་པ་འཐོབ་བྱེད་ཀྱི་ཐབས་སུ་གྱུར་པའི་ཤེས་རབ་གསུམ་
པོ། ས་གང་ན་དུ་ཡོད་ཅེ་ན། སྐྱེས་ཐོབ་ཀྱི་ཤེས་རབ་ཁམས་གསུམ་ག་ན་ཡོད་ལ། ཐོས་
བྱུང་གི་་ཤེས་རབ་ཁམས་འོག་མ་གཉིས་ན་ཡོད་ཀྱི། གཟུགས་མེད་ན་མེད་དེ། དེ་ན་སྒྲ་
མེད་པའི་ཕྱིར། བསམ་བྱུང་གི་ཤེས་རབ་འདོད་ཁམས་ཁོ་ནར་ཡོད་ཀྱི། གོང་མ་གཉིས་
ན་མེད་དེ། དེ་གཉིས་ན་སེམས་པར་རྩོམ་པ་ན་སྒོམ་བྱུང་གི་ཏིང་ངེ་འཛིན་དུ་འགྱུར་
པའི་ཕྱིར། སྒོམ་བྱུང་གི་ཤེས་རབ་ཁམས་གོང་མ་གཉིས་ན་ཡོད་ཀྱི་འདོད་པར་མེད་དེ།
དེ་མཉམ་པར་མ་བཞག་པའི་ས་པ་ཡིན་པའི་ཕྱིར་ཏེ། རང་འགྲེལ་ལས། འདོད་པའི་
ཁམས༌ན༌ནི༌ཡིད༌ལ༌བྱེད༌པ༌གསུམ་སྟེ། ཐོས་པ་དང་བསམ་པ་ལས་བྱུང་བ་དང་སྐྱེས་
ནས་ཐོབ་པ་རྣམས་སོ། །གཟུགས་ཀྱི་ཁམས་ན་ནི་གསུམ་སྟེ། ཐོས་པ་དང་སྒོམ་པ་ལས་
བྱུང་བ་དང་སྐྱེས་ནས་ཐོབ་པ་རྣམས་སོ། །བསམ་པ་ལས་བྱུང་བ་ནི་མེད་དེ། གང་གི་
ཚེ་དེ་དག་སེམས་པར་རྩོམ་པ་་དེའི་ཚེ། དེ་དག་ནི་ཏིང་ངེ་འཛིན་དེ་དག་ཁོ་ན་ཉིད་ཉེ་
བར་གནས་པ་ཡིན་ནོ། །གཟུགས་མེད་པའི་ཁམས་ན་ནི་སྒོམ་པ་་ལསལས་བྱུང་བ་དང་སྐྱེས་
ནས་ཐོབ་པ་དག་གོ །ཞེས་གསུངས།
-14-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ
ཁོ་ན་རེ། ཆོས་མངོན་པ་མེ་ལ་བསྲེགས་པའི་ཆོས་སྤོང་གི་ལས་སྒྲིབ་མེད་པར་ཐལ།
བརྡར་བཏགས་པའི་ཆོས་མངོན་པ་ཡིན་ན་ཆོས་མངོན་པ་མ་ཡིན་དགོས། དོན་དམ་
པའི་ཆོས་མངོན་པ་མེ་ལ་སུས་ཀྱང་སྲེག་མི་ནུས་པའི་ཕྱིར། ཞེ་ན། སངས་རྒྱས་ལ་ངན་
སེམས་ཀྱིས་ཁྲག་ཕྱུང་བའི་མཚམས་མེད་ཀྱི་ལས་མེད་པར་ཐལ། གཟུགས་སྐུ་ཡིན་
ན་སངས་རྒྱས་མ་ཡིན་དགོས། ཡེ་ཤེས་ལ་སུས་ཀྱང་ཁྲག་འབྱིན་མི་ནུས་པའི་ཕྱིར། ཁྱབ་
པ་ཁས།
གཉིས་པ་གཞུང་དོན་ནི། བརྡར་བཏགས་པའི་ཆོས་མངོན་པ་བཞག་ཏུ་ཡོད་དེ། དོན་
དམ་པའི་ཆོས་མངོན་པ་འཐོབ་བྱེད་ཀྱི་ཤེས་རབ་ཟག་བཅས་རྣམས་དང་། མངོན་པའི་
སྡེ་སྣོད་དགོངས་འགྲེལ་དང་བཅས་པ་དེ་དེ་ཡིན་པའི་ཕྱིར།
གཉིས་པ་ནི། འདིར་དེ་དོན་དུ་ཡང་དག་ཆུད་ཕྱིར་རམ། །དེ་ཡི་གནས་དེ་ཡིན་
པས་ཆོས་མངོན་མཛོད། །ཞེས་པའི་རྐང་པ་གཉིས། ངག་དོན་ནི། བསྟན་བཅོས་འདི་
ཆོས་ཅན། མངོན་པའི་མཛོད་ཅེས་བརྗོད་པའི་རྒྱུ་མཚན་ཡོད་དེ། མངོན་པ་སྡེ་བདུན་
གྱི་དོན་གཅེས་ཤོས་རྣམས་ཁྱོད་ཉིད་ཀྱི་བརྗོད་བྱའི་དོན་དུ་ཡང་དག་པར་ཆུད་པས་དེ་
ལྟར་བརྗོད་པའི་ཕྱིར། དཔེར་ན་ནོར་གང་འཇོག་པའི་གནས་ལ། ནོར་གྱི་མཛོད་ཅེས་
བརྗོད་པ་བཞིན་ནོ། །ཡང་ན་མངོན་པ་སྡེ་བདུན་པོ་དེ་ལ་མངོན་པའི་མཛོད་ཅེས་
བྱ་སྟེ། དེ་བསྟན་བཅོས་འདི་འབྱུང་བའི་ཁུངས་སམ་གནས་ཡིན་པས་དེ་ལྟར་བརྗོད་
པའི་ཕྱིར། དཔེར་ན་རལ་གྲི་གང་ནས་འབྱིན་པའི་ཤུབས་ལ་རལ་གྲིའི་ཤུབས་ཞེས་
བརྗོད་པ་བཞིན་ནོ། །
གསུམ་པ་ནི། ཆོས་མངོན་པ་སྡེ་བདུན་དགོས་པ་ཅིའི་ཕྱིར་དུ་སྟོན། གང་ཟག་སུས་
བསྟན། སློབ་དཔོན་ཆོས་མངོན་པ་འཆད་པ་ལ་གུས་པའི་རྒྱུ་མཚན་ཅི་ཡིན་ཞེ་ན་དེའི་
ལན་སྟོན་པ་ལ། ཆོས་རྣམས་རབ་ཏུ་རྣམ་འབྱེད་མེད་པར་ཉོན་མོངས་རྣམས། །གང་
-15-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
ཕྱིར་ཉེ་བར་ཞི་བའི་ཐབས་མེད་ལ། །ཉོན་མོངས་པས་ན་འཇིག་རྟེན་སྲིད་མཚོ་འདིར་
འཁྱམས་ཏེ། །དེ་བས་དེ་ཕྱིར་འདི་ནི་སྟོན་པས་གསུངས་སོ་ལོ། །ཅེས་རྐང་པ་བཞི་
གསུངས། མངོན་པ་སྡེ་བདུན་གསུངས་པ་ལ་ཆོས་ཅན། དགོས་པ་ཡོད་དེ། ཆོས་རབ་
ཏུ་རྣམ་འབྱེད་ཀྱི་ཤེས་རབ་སྐྱེད་པའི་ཆེད་ཡིན་པའི་ཕྱིར། དེ་བསྐྱེད་པ་ལ་ཆོས་ཅན།
དགོས་པ་ཡོད་དེ། ཉོན་མོངས་མ་ལུས་པར་སྤོང་བའི་ཆེད་ཡིན་པའི་ཕྱིར། ཉོན་མོངས་
སྤང་དགོས་ཏེ། དེའི་དབང་གི་འཇིག་རྟེན་པ་རྣམས་སྲིད་པའི་རྒྱ་མཚོར་འཁྱམ་དགོས་
པའི་ཕྱིར། ཉོན་མོངས་སྤོང་བ་ལ་ཆོས་རབ་ཏུ་རྣམ་འབྱེད་ཀྱི་ཤེས་རབ་བསྐྱེད་དགོས་ཏེ།
ཆོས་རབ་ཏུ་རྣམ་འབྱེད་ཀྱི་ཤེས་རབ་ཀྱི་བསླབ་པ་མེད་པར། ཉོན་མོངས་དངོས་སུ་སྤོང་
མི་ནུས་པའི་ཕྱིར། མངོན་པའི་སྡེ་སྣོད་འདི། སྟོན་པས་གསུངས་ཏེ། དགྲ་བཅོམ་པ་ཆེན་
པོ་རྣམས་ཀྱིས་ཀྱང་། སངས་རྒྱས་ལ་མ་བརྟེན་པར་ཆོས་རྣམས་ཀྱི་རང་སྤྱིའི་མཚན་
ཉིད་དང་། དབྱེ་བ་རྒྱས་པར་སྟོན་མི་ནུས་པའི་ཕྱིར་ན་སྟོན་པས་གདུལ་བྱ་རྣམས་ཀྱི་
བསམ་པ་དང་བག་ལ་ཉལ་སོགས་དང་མཐུན་པར་ལུང་དེ་དང་དེ་ལས་སིལ་བུ་སིལ་
བུར་བྱས་པ་རྣམས། དགྲ་བཅོམ་པ་ཆོས་སྐྱབས་ལ་སོགས་པ་ཆེད་དུ་བརྗོད་པའི་ཚོམས་
ལ་སོགས་པར་བསྡེབས་པ་ཡིན་པའི་ཕྱིར། དཔེར་ན། ཀྱེ་མ་འདུས་བྱས་རྣམས་མི་
རྟག །སྐྱེ་ཞིང་འཇིགས་པའི་ཆོས་ཅན་ཡིན། །ཞེས་སོགས་ལྟ་བུ། དེས་ན། མངོན་པ་སྡེ་
བདུན་ཡང་དང་པོར་སྟོན་པས་གསུངས་པ་དགྲ་བཅོམ་པ་རྣམས་ཀྱིས་བསྡུས་པ་ཡིན་ནོ
གང་གི་གང་བསྡུས་སྙམ་ན། ཡེ་ཤེས་ལ་འཇུག་ཀ་ཏྱའི་པུས། །རབ་ཏུ་བྱེད་པ་དབྱིག་
བཤེས་ཀྱིས། །རྣམ་ཤེས་ཚོགས་ནི་ལྷ་སྐྱིད་ཀྱིས། །ཆོས་ཀྱི་ཕུང་པོ་ཤཱ་རིའི་བུས།
གདགས་པའི་བསྟན་བཅོས་མོའུ་འགལ་བུས། །འགྲོ་བའི་རྣམ་གྲངས་གསུས་པོ་ཆེས།
ལས་ཁམས་ཀྱི་ཚོགས་ནི་གང་པོས་བསྡུས། །ཞེས་སློབ་དཔོན་རྒྱལ་པོ་སྲས་ཀྱི་གཞུང་འ
ལྷུག་པར་འབྱུང་བ། མཆིམས་ལྷ་རྗེ་གོ་ཆས་སྡོམ་སུ་བསྡུས་པའོ། །ལོ་ཅེས་པ་མ་རངས་
-16-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ།
པའི་ཚིག་ཡིན་པས། སློབ་དཔོན་དང་མདོ་སྡེ་པ་ན་རེ། མངོན་པ་སྡེ་བདུན་སོ་སོ་སྐྱེ་
བོའི་པཎྜི་ཏ་དེ་དང་དེས་བྱས་པ་ཡིན་གྱི། སྟོན་པས་གསུངས་པ་མ་ཡིན་ཏེ། དེ་ལས་
འདུས་བྱས་རྫས་གྲུབ་དང་། རྡུལ་ཕྲན་ཆ་མེད་སོགས་བཀའ་དང་འགལ་བའི་དོན་དུ་མ་
བསྟན་པའི་ཕྱིར། ·ཅིའི་ཕྱིར་བྱེ་བྲག་སྨྲ་བ་ཞེས་བྱ་ཞེ་ན། བསྟན་བཅོས་བྱེ་བྲག་བཤད་
མཚོ་ཆེན་མོའི་རྗེས་སུ་འབྲངས་ནས། དུས་གསུམ་རྫས་ཡོད་དུ་སྨྲ་བའི་དོན་གྱི་དེ་ལྟར་
བརྗོད་པའི་ཕྱིར། ཅིའི་ཕྱིར་མདོ་སྡེ་པ་ཞེས་བྱ་ཞེ་ན། བཅོམ་ལྡན་འདས་ཀྱིས་མདོ་ཚད་
མར་བྱེད་ཀྱི། བྱེ་བྲག་བཤད་པ་སོགས་བསྟན་བཅོས་ཚད་མར་མི་བྱེད་པས། མདོ་སྡེ་
པ་དང་། ཆོས་ཐམས་ཅད་དཔེ་ཙམ་གྱི་སྒོ་ནས་སྟོན་པས་དཔེ་སྟོན་པ་ཞེས་བརྗོད་པའི་
ཕྱིར་ཞེས་བྱའོ།
སྐབས་འདིར་སྤྱི་དོན་ལ། དགོས་འབྲེལ་ངག་གི་དབྱེ་བ། སོ་སོའི་རང་བཞིན།
གཞུང་གི་ཚིག་གང་གིས་ཚུལ་ཇི་ལྟར་བསྟན་པ། དགོས་འབྲེལ་གྱི་ངག་འདིར་ཐོག་མར་
བཀོད་པའི་དགོས་པ། དགོས་སོགས་ཆོས་བཞིའི་འབྲེལ་བ་ངོས་བཟུང་བའོ།
དང་པོ་ནི། བཅུ་གཉིས་ཡོད་དེ། ངག་ཙམ་ལ་ཡོད་པའི་དགོས་སོགས་ཆོས་བཞི།
བསྟན་བཅོས་ལུས་ལ་ཡོད་པའི་དེ་བཞི། དགོས་འབྲེལ་ངག་ལ་ཡོད་པའི་དེ་བཞི་རྣམས་
སུ་ཡོད་པའི་ཕྱིར
གཉིས་པ་ནི། ངག་དོན་མཐུན་ཐམས་ཅད་ལ་དགོས་སོགས་ཆོས་བཞི་ཡོད་ལ།
ངོས་འཛིན་སླའོ། །ཟག་བཅས་ཟག་མེད་ཀྱི་ཆོས་ཐམས་ཅད། བསྟན་བཅོས་འདིའི་
བརྗོད་བྱ། འདི་ལ་བརྟེན་ནས་ཕུང་ཁམས་སྐྱེ་མཆེད་བསྡུས་པའི་ཆོས་ལྔ་པོ་རྟོགས་པ།
འདི་རྩོམ་པའི་དགོས་པ། དེ་ལྟར་རྟོགས་པ་ལ་བརྟེན་ནས་མཐར་ལྷག་མེད་མྱ་ངན་ལས་
འདས་པ་ཐོབ་པ། འདིའི་ཉིང་དགོས། ཕྱི་མ་སྔ་མ་འབྲེལ་བ་ནི། འབྲེལ་བ་ཡིན་ནོ།
བསྟན་བཅོས་འདིའི་དགོས་སོགས་ཆོས་བཞི་པོ་དེ་ཡང་། དགོས་འབྲེལ་གྱི་ཚིགས་
-17-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
བཅད་འདིའི་བརྗོད་བྱ། འདི་ལ་བརྟེན་ནས་བསྟན་བཅོས་འདི་ལ་དགོས་སོགས་ཆོས་
བཞི་ཡོད་པར་རྟོགས་པ་འདིའི་དགོས་པ། དེ་ལྟར་རྟོགས་པ་ལ་བརྟེན་ནས་ཐོས་བསམ་
གྱིས་ཞུགས་པ་འདིའི་ཉིང་དགོས། དེ་དག་སྔ་མ་མེད་ན་ཕྱི་མ་མི་འབྱུང་བ་འདིའི་འབྲེལ་
བ་ཡིན་ནོ། །
གསུམ་པ་ནི། ཆོས་རྣམས་ཞེས་པས། འདིའི་བརྗོད་བྱ་དངོས་སུ་བསྟན། རབ་ཏུ་
རྣམ་འབྱེད་ཅེས་པས་དགོས་པ་དངོས་སུ་བསྟན། མེད་པར་ཉོན་མོངས་རྣམས་ཞེས་པས།
ཉིང་དགོས་དངོས་སུ་བསྟན། འབྲེལ་བ་ཤུགས་ལ་བསྟན་པ་ཡིན་ནོ།
བཞི་པ་ནི། དགོས་འབྲེལ་གྱི་ངག་འདིར་ཐོག་མར་བཀོད་པ་ལ་ཆོས་ཅན། དགོས་
པ་ཡོད་དེ། བསྟན་བཅོས་འདི་ལ་དགོས་སོགས་ཆོས་བཞི་མེད་ལས་ཆེ་སྙམ་པའི་དོན་
མི་འགྱུར་གྱི་ཐེ་ཚོམ་དང་། མེད་པར་འདོད་པའི་ལོག་རྟོག་བསལ་ནས། ཡོད་དམ་སྙམ་
པའི་དོན་འགྱུར་གྱི་ཐེ་ཚོམ་དང་། ཡོད་པར་ངེས་པའི་ངེས་ཤེས་བསྐྱེད་པར་བྱ་བའི་
ཆེད་ཡིན་པའི་ཕྱིར།
ལྔ་པ་ནི། བསྟན་བཅོས་འདིའི་དགོས་སོགས་ཆོས་བཞིའི་ནང་ཚན་གྱི་འབྲེལ་
བ་དེ་དེ་དང་དེ་བྱུང་འབྲེལ་ཡིན་ཏེ། བསྟན་བཅོས་འདི་ལ་བརྟེན་ནས་ཕུང་ཁམས་སྐྱེ་
མཆེད་ཀྱི་ཆོས་ལྔ་རྟོགས་པ་འབྱུང་། དེ་ལ་བརྟེན་ནས་ལྷག་མེད་མྱང་འདས་ཐོབ་པར་
འབྱུང་བའི་ཕྱིར།
བསྟན་བཅོས་ཀྱི་བརྗོད་བྱ་ངོས་བཟུང་བ། ༽
གཉིས་པ་བསྟན་བཅོས་དངོས་ཀྱི་དོན་ལ་བརྗོད་བྱ་ངོས་བཟུང་བ། དེའི་རང་བཞིན་
རྒྱས་པར་བཤད་པའོ། །དང་པོ་ནི། ཟག་བཅས་ཟག་པ་མེད་ཆོས་རྣམས། །ཞེས་པའི་
-18-

མཛོད་ཀྱི་སྤྱི་དོན་ནོར་བུ གནས་དང་པོ་བཤད་པ།
སྐབས་སུ། གཉིས་ལས།
དང་པོ་ནི། ཟག་པ་དམིགས་པ་དང་མཚུངས་ང་རུང་གི་སྒོ་ནས་རྣམ་པ་ཀུན་
ཏུ་རྒྱས་པར་འགྱུར་པས་རབ་ཏུ་ཕྱེ་བ། ཟག་བཅས་ཀྱི་མཚན་ཉིད། དེ་ལྟར་མི་འགྱུར་
བས་རབ་ཏུ་ཕྱེ་བ། ཟག་མེད་ཀྱི་མཚན་ཉིད་ཡིན་ཏེ། གང་ཕྱིར་དེ་དག་ལ། །ཟག་
རྣམས་ཀུན་ཏུ་རྒྱས་པར་འགྱུར། །ཞེས་གསུངས།
ཆོས་ཐམས་ཅད་ཟག་བཅས་ཟག་མེད་གཉིས་སུ་བསྡུས་ཏེ། ཟག་བཅས་ཟག་པ་
མེད་ཆོས་རྣམས། །ཞེས་དང་། དེའི་རང་འགྲེལ་ལས། འདི་ནི་ཆོས་ཐམས་ཅད་འདིར་
བསྡུས་ཏེ་བསྟན་པའོ། །ཞེས་གསུངས།
གཞི་གྲུབ་ན་ཟག་བཅས་ཟག་མེད་གང་རུང་ཡིན་པས་མ་ཁྱབ་སྟེ། དངོས་པོ་དེ་ཡང་
དེ་གཉིས་གང་རུང་མ་ཡིན། ལྷག་མེད་མྱང་འདས་ཀྱི་ཐོབ་པ། སངས་རྒྱས་ཀྱི་ཐོབ་
པ། འཕགས་པའི་རིགས་བཞི། སོ་སྐྱེའི་རྒྱུད་ཀྱི་གང་ཟག་གི་བདག་མེད་རྟོགས་པའི་
ཤེས་རབ་རྣམས་དེ་གཉིས་གང་རུང་མ་ཡིན་པའི་ཕྱིར། དང་པོ་གྲུབ་སྟེ། འདུས་མ་བྱས་
ཀྱི་ནམ་མཁའ་དང་ལམ་བདེན་གཉིས་ཀ་ཟག་མེད་དང་དངོས་པོའི་གཞི་མཐུན་ཡིན་
པའི་ཕྱིར། ཕྱི་མ་རྣམས་གྲུབ་སྟེ། འདུས་བྱས་དང་ཟག་མེད་ཀྱི་གཞི་མཐུན་ཡིན་ན་ལམ་
བདེན་ཡིན་དགོས་པའི་ཕྱིར
ཁོ་ན་རེ། དགྲ་བཅོམ་པའི་མིག་དབང་ཆོས་ཅན། མཚན་ཉིད་དེར་ཐལ། ཟག་
བཅས་ཡིན་པའི་ཕྱིར་ཏེ། སྤང་བྱ་ཡིན་པའི་ཕྱིར་ཏེ། སྒོམ་སྤང་ཡིན་པའི་ཕྱིར་ཏེ། བཅུ་
ནི་སྒོམ་པས་སྤང་བྱ་ཡིན། །ཞེས་གསུངས་པའི་ཕྱིར། རྩ་བར་འདོད་ན་མ་ཡིན་ཏེ། དགྲ་
བཅོམ་པ་ཡིན་ན་ན་ན་ཟག་པ་སྤངས་པས་ཁྱབ་པའི་ཕྱིར། ཟེར་ན། མ་ཁྱབ་སྟེ། དགྲ་བཅོམ་
པའི་མིག་དབང་དེས་རང་རྒྱུད་ལྡན་གྱི་གང་ཟག་གི་རྒྱུད་ཀྱི་ཉོན་མོངས་མཚུངས་ལྡན་
གྱི་སྒོ་ནས་རྒྱས་པར་མི་བྱེད་ཀྱང་། གཞན་རྒྱུད་ཀྱི་ཉོན་མོངས་དམིགས་པའི་སྒོ་ནས་
-19-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
རྒྱས་པར་བྱེད་པའི་ཕྱིར། ཁོ་ན་རེ། ཤེས་རབ་ཀྱི་དབྱེ་བར་བྱ་བའི་ཆོས་ནི་ཕུང་ཁམས་
སྐྱེ་མཆེད་ཀྱི་ཆོས་ལྔའོ། །ཞེས་སྨོས་པས་ཆོག་མོད། ཅིའི་ཕྱིར་ཟག་བཅས་ཟག་
པ་མེད་ཆོས་རྣམས། །ཞེས་སྨོས་ཞེ་ན། དེའི་རྒྱུ་མཚན་ཡོད་དེ་སློབ་དཔོན་གྱིས་ཆོས་
ཐམས་ཅད་བསྡུས་ནས་སྟོན་པ་གང་ཞིག་ཕུང་པོ་ལྔས་ཆོས་ཐམས་ཅད་མ་བསྡུས་པའི་
ཕྱིར་དང་། ཡང་སློབ་དཔོན་གྱི་ཀུན་བྱང་གི་ཆོས་རྣམས་སོ་སོར་བསྟན་པའི་སྒོ་ནས་དེ་
དག་ལ་བླང་དོར་བྱས་པའི་སྟོབས་ཀྱིས་ངེས་ཤེས་རྗེས་དཔག་ཐོབ་པར་བཞེད་པ་གང་
ཞིག །ཁམས་བཅོ་བརྒྱད་དང་སྐྱེ་མཆེད་བཅུ་གཉིས་ཀྱི་ཀུན་བྱང་གི་ཆོས་ཐམས་ཅད་སོ་
སོར་མཚོན་མི་ནུས་པའི་ཕྱིར། དེས་ན་བསྟན་བཅོས་འདིའི་བརྗོད་བྱ་ཐམས་ཅད་ཟག་
བཅས་ཟག་མེད་གཉིས་སུ་བསྡུས་ནས་སྟོན་པའི་རྒྱུ་མཚན་ཡོད་དེ། འཆད་ཉན་བྱ་སླ་
ཞིང་། བླང་དོར་གོ་བདེ་བའི་ཆེད་ཡིན་པའི་ཕྱིར།
གཉིས་པ་ནི། ཆོས་རབ་ཏུ་རྣམ་འབྱེད་ཀྱི་ཤེས་རབ་ཀྱིས་དབྱེ་བར་བྱས་པའི་བསྟན་
བཅོས་འདིའི་བརྗོད་བྱ་ཆོས་ཅན། གཉིས་ཀྱིས་ནི་བསྡུས་ཏེ། ཟག་བཅས་ཟག་མེད་
གཉིས་ཀྱིས་བསྡུས་པའི་ཕྱིར།
གཉིས་པ་ལ། མདོར་བསྟན་དང་། རྒྱས་བཤད་གཉིས་ལས། དང་པོ་ནི། ཟག་
བཅས་མདོར་བསྟན་པ་དང་། ཟག་མེད་མདོར་བསྟན་པའོ།
དང་པོ་ནི། ལམ་མ་གཏོགས་པའི་འདུས་བྱས་རྣམས། །ཞེས་སོགས་རྐང་པ་གསུམ་
གྱི་དོན་ནི། ལམ་བདེན་མ་གཏོགས་པའི་འདུས་བྱས་རྣམས་ཆོས་ཅན། ཟག་བཅས་ཡིན་
ཏེ། གོང་གི་མཚན་ཉིད་དེའི་ཕྱིར།
ཁོ་ན་རེ། འགོག་བདེན་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར དེར་ཐལ། འགོག་བདེན་ལ་བརྟེན་ནས་ཟག་པ་སྐྱེ་བ་ཡོད་པའི་ཕྱིར་ཟེར་ན་མ་
ཁྱབ་སྟེ དེ་ལ་བརྟེན་ནས་ཟག་པ་ཀུན་ཏུ་རྒྱས་པ་མེད་པའི་ཕྱིར་ཏེ། རང་འགྲེལ་ལས།
-20-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ
འགོག་པ་དང་ལམ་གྱི་བདེན་པ་ལ་དམིགས་པས་ཀྱང་ཟག་པ་སྐྱེ་བར་འདོད་མོད་
ཀྱི། དེ་གཉིས་ལ་རྒྱས་པར་ནི་མི་འགྱུར་བས། དེ་གཉིས་ཟག་པ་དང་བཅས་པ་ཉིད་དུ་
ཐལ་བ་མེད་དོ། །ཞེས་གསུངས།
གཉིས་པ་ནི། ཟག་མེད་ལམ་གྱི་བདེན་པ་དང་། ཞེས་སོགས་རྐང་པ་གསུམ་གྱི།
ངག་དོན་ལ། ལམ་བདེན་དང་འདུས་གསུམ་ཡང་ཆོས་ཅན། ཟག་མེད་ཡིན་ཏེ
མཚན་ཉིད་དེའི་ཕྱིར།
ཁོ་ན་རེ། ལམ་གྱི་བདེན་པ་དང་འདུས་མ་བྱས་རྣམས་ཟག་མེད་དོ། །ཞེས་སྨོས་
པས་ཆོག་མོད། རྣམ་གསུམ་ཞེས་སྨོས་པ་ལ་དགོས་པ་ཅི་ཡོད་ཅེ་ན། ཡོད་དེ་ཚོར་བ་
བདེ་སྡུག་གང་རུང་མ་ཡིན་པའི་ཚོར་བ་ཡོད་པ་བཞིན་དུ། ཟག་བཅས་ཟག་མེད་གང་
རུང་མ་ཡིན་པའི་ཆོས་ཡོད་པར་དོགས་པ་བསལ་བའི་ཆེད་ཡིན་པའི་ཕྱིར། ཞེས་དགྲ་
བཅོམ་པ་ཡོན་ཏན་བློ་གྲོས་ཀྱིས་བཞེད། དཔེ་སྟོན་པའི་སྡེ་ཁ་ཅིག །དགྲ་བཅོམ་པའི་
མིག་དང་ཕྱི་རོལ་གྱི་དངོས་པོ་ཟག་པའི་རྟེན་མི་བྱེད་པས་ཟག་མེད་དང་ཟག་པའི་
གཉེན་པོ་མི་བྱེད་པས་ཟག་བཅས་སུ་དོགས་པ་བསལ་བའི་ཕྱིར་ཡིན་ནོ། །ཞེས་ཟེར་རོ། །
ཁ་ཅིག ལམ་ལ་འཇིག་རྟེན་པའི་ལམ་དང་འདས་ལམ་གཉིས་ཡོད་པའི་དང་པོ་
ལམ་བདེན་མ་ཡིན་པའི་ཕྱིར་བསྟན་པ་དང་། འདུས་མ་བྱས་རྣམ་པ་གསུམ་འཇིག་རྟེན་
ན་ཟག་མེད་དུ་མ་གྲགས་པས་བསྟན་པའི་ཕྱིར་ཡིན་ཞེས་ཟེར། རང་ལན་ནི། གནས་
མ་བུ་བའི་སྡེ་པ་དག་འདུས་མ་བྱས་མྱང་འདས་གཅིག་པུར་སྨྲ་བ་དང་། བྱེ་བྲག་པས་
རྡུལ་ཕྲ་རབ་སོགས་འདུས་མ་བྱས་མང་པོ་བཀག་པའི་ཕྱིར་དུ་གསུམ་ཞེས་སྨོས་པ་ཡིན་
ནོ། །འདུས་མ་བྱས་གསུམ་པོ་བཞག་དུ་ཡོད་དེ། ནམ་མཁའ་དང་འགོག་པ་གཉིས་ཡིན་
པའི་ཕྱིར།
-21-

༢ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
༼འདུས་མ་བྱས་རྒྱས་པར་བཤད་པ། ༽
གཉིས་པ་རྒྱས་པར་བཤད་པ་ལ། འདུས་མ་བྱས་རྒྱས་པར་བཤད་པ། འདུས་
བྱས་རྒྱས་པར་བཤད་པ་གཉིས། དང་པོ་ནི། དེ་ལ་ནམ་མཁའ་མི་སྒྲིབ་པའོ། །ཞེས་
སོགས་ཀྱི་ངག་དོན་ནི། གསུམ་པོ་སོ་སོའི་ངོ་བོ་བཞག་དུ་ཡོད་དེ། རྟག་པ་དང་མི་སྒྲིབ་
པའི་རང་བཞིན་ཅན་གྱིས་གཞི་མཐུན་པར་དམིགས་པ་འདུས་མ་བྱས་ཀྱི་ནམ་མཁའི་
མཚན་ཉིད། བདེན་བཞི་ལ་སོ་སོར་རྟོག་པའི་ཤེས་རབ་ལ་བརྟེན་ནས་ཐོབ་པའི་བྲལ་
བར་དམིགས་པ་དེ། སོ་སོར་བརྟགས་འགོག་གི་མཚན་ཉིད། རང་གི་དགག་བྱ་སྐྱེ་བ་
གཏན་དུ་གེགས་བྱེད་ཅིང༌། སོ་སོར་བརྟགས་འགོག་ལས་གཞན་པའི་འགོག་པར་
དམིགས་པ། སོ་སོར་བརྟགས་མིན་གྱི་འགོག་པའི་མཚན་ཉིད།
ཁོ་ན་རེ། འགོག་པ་གཉིས་ཆོས་ཅན། འདུས་མ་བྱས་ཀྱི་ནམ་མཁའ་ཡིན་པར་ཐལ།
མཚན་ཉིད་དེའི་ཕྱིར་ན། རྟགས་མ་གྲུབ་སྟེ། སོ་སོར་རྟགས་འགོག་གིས་རང་གི་དགག་
བྱར་གྱུར་པའི་ཟག་བཅས་ལ་སྒྲིབ། རྟགས་མིན་གྱི་འགོག་པ། འདུས་མ་བྱས་ཡིན་པའི་
རང་གི་དགག་བྱ་སྐྱེ་བ་ལ་གེགས་བྱེད་པའི་ཕྱིར།
ཁོ་ན་རེ། རྩིག་པའི་གོ་སར་ནམ་མཁའ་མེད་ན། ནམ་མཁའ་དེ་རེ་འགའ་བར་འགྱུར།
ཡོད་ན་རྩིག་པའི་གོ་སར་རྩིག་པ་གཞན་ཆུད་པར་ཐལ། དེ་ན་གོ་འབྱེད་ནམ་མཁའ་ཡོད་
པའི་ཕྱིར་ན་མ་ཁྱབ་སྟེ། རྩིག་པས་རང་གི་གོ་སར་གཟུགས་ཅན་གཞན་སྐྱེ་བ་ལ་གེགས་
བྱེད་པའི་ཕྱིར། རྩིག་པའི་གོ་སར་ནམ་མཁའ་ཡོད་དེ། མེད་ན་དེ་ན་རྩིག་པ་ཉིད་ཀྱང་
མེད་པར་ཐལ་བའི་སྐྱོན་ཡོད་པའི་ཕྱིར་དང་། མདོ་ལས་ཀྱང་། བྲམ་ཟེ་ཞིག་གིས།
བཅོམ་ལྡན་འདས་ལ། གོའུ་ཏ་མ། ས་ཅི་ལ་བརྟེན། བྲམ་ཟེ་ཆུ་ལ་བརྟེན་ཏོ། །གོའུ་ཏ་
-22-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ
མ། ཆུ་ཅི་ལ་བརྟེན། བྲམ་ཟེ་རླུང་ལ་བརྟེན་ཏོ། །གོའུ་ཏ་མ། རླུང་ཅི་ལ་བརྟེན། བྲམ་ཟེ་
རླུང་ནམ་མཁའ་ལ་བརྟེན་ཏོ། །གོའུ་ཏ་མ། ནམ་མཁའ་ཅི་ལ་བརྟེན། བྲམ་ཟེ དེ་ནི་ཧ་
ཅང་ཐལ་ཆེས་ཏེ། ནམ་མཁའ་ལ་ནི་རྟེན་མེད་པ་སྣང་བ་མེད་པ་དམིགས་པ་མེད་པའོ། །
ཞེས་གསུངས
དེས་ན་སྐབས་འདིར་འདུས་མ་བྱས་ཀྱི་ནམ་མཁའ་ཆོས་ཅན། རྫས་སུ་གྲུབ་སྟེ།
དངོས་པོ་ཡིན་པའི་ཕྱིར་ཏེ། དོན་བྱེད་ནུས་པ་ཡིན་པའི་ཕྱིར་ཏེ། རླུང་རྟེན་པའི་དོན་
བྱེད་ནུས་པའི་ཕྱིར། སོ་སོར་རྟགས་འགོག་ཀྱང་རྫས་སུ་གྲུབ་སྟེ། སྤང་བྱ་རྣམས་རྫས་སོ་
སོ་བ་ཡིན་པ་བཞིན་དུ། དེ་སྤངས་པའི་བྲལ་བ་རྣམས་ཀྱང་རྫ་ས་སོ་སོ་བ་ཡིན་པའི་ཕྱིར།
གནས་བརྒྱད་ཀྱི་གོ་རིམ་བཤད་པ། ༽
གཉིས་པ་འདུས་བྱས་རྒྱས་པར་བཤད་པ་ལ། སྤྱིར་བསྟན་པ་དང་། སོ་སོར་
བཤད་པའོ། །དང་པོ་ནི། གནས་བརྒྱད་ཀྱི་གོ་རིམས་འདི་ལྟར་འཆད་པའི་རྒྱུ་མཚན་ཡོད་དེ།
ཆོས་མངོན་པ་མཛོད་ཀྱི་ཟག་བཅས་ཟག་མེད་སྤྱིར་བསྟན་པའི་དབང་དུ་བྱས་ནས་
གནས་དང་པོ་ཁམས་བསྟན་པའི་གནས་བསྟན། དེར། བཅུ་གཉིས་ནང་གིར་བཤད་
དབང་པོ། །ཞེས་མིང་ཙམ་ཞིག་བསྟན་པའི་དབང་དུ་བྱས་ནས། དབང་པོ་བྱེ་བྲག་ཏུ་
འཆད་པ་ལ་གནས་གཉིས་པ་དབང་པོ་བསྟན་པའི་གནས་བསྟན། དེར་ཁམས་གསུམ་
པ་ཡི་ཉོན་མོངས་ཅན། །ཞེས་མིང་ཙམ་ཞིག་བསྟན་པའི་དབང་དུ་བྱས་ནས་ཁམས་
གསུམ་རྒྱས་པར་སྟོན་པ་གནས་གསུམ་པ་འཇིག་རྟེན་སྟོན་པའི་གནས་བསྟན། སྣོད་
བཅུད་ཀྱི་འཇིག་རྟེན་དེ་ཡང་རང་ཉིད་ཀྱི་རྒྱུར་གྱུར་པའི་ཐུན་མོང་དང་ཐུན་མོང་མ་ཡིན་
པའི་ལས་ལས་བྱུང་བ་ཡིན་ཞེས་བསྟན་པའི་སྒོ་ནས་ལས་ཀྱི་རྣམ་གཞག་རྒྱས་པར་འཆད་
-23-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
པ་ལ། གནས་བཞི་པ་ལས་བསྟན་པའི་གནས་བསྟན། ལས་དེ་ཡང་ཕྲ་རྒྱས་ཀྱིས་ཀུན་
ནས་བླངས་པ་ཡིན་ཞེས་བསྟན་པའི་སྒོ་ནས་ཉོན་མོངས་ཀྱི་རྣམ་བཞག་རྒྱས་པར་འཆད་
པ་ལ་གནས་ལྔ་པ་ཕྲ་རྒྱས་སྟོན་པའི་གནས་བསྟན། ཟག་བཅས་ཀྱི་ལས་ཉོན་གཉིས་པོ་དེ་
ཡང་ལམ་དང་གང་ཟ པར་ཅན་གྱིས་སྤོང་དགོས་ཞེས་སྟོན་པར་བྱེད་པ་ལ། གནས་
དྲུག་པ་ལཿལམ་དང་གང་ཟག་སྟོན་པའི་གནས་བསྟན། དེར་སྨོས་པའི་ཤེས་པ་བཅུ་བྱེ་
བྲག་ཏུ་འཆད་པ་ལ་གནས་བདུན་པ་ཡེ་ཤེས་བསྟན་པའི་གནས་བསྟན། སེམས་མཉམ་
པར་བཞག་ན་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །ཞེས་གསུངས་པས།
བསམ་གཟུགས་དང་དེ་ལ་བརྟེན་པའི་ཐུན་མོང་པའི་ཡོན་ཏན་བྱེ་བྲག་ཏུ་རྒྱས་པར་འཆད་
པ་ལ གནས་བརྒྱད་པ་སྙོམས་འཇུག་བསྟན་པའི་གནས་བསྟན་པའི་ཕྱིར་རོ།
༼འདུས་བྱས་ཀྱི་མཚན་ཉིད་དང་དབྱེ་བ་སོགས་བཤད་པ།༽
གཉིས་པ་ལ། གནས་བརྒྱད་ཡོད་པའི་ནང་ནས། དང་པོ་ཁམས་སྟོན་པའི་གནས་དེ་
འཆད་པ་ལ། འདུས་བྱས་ཀྱི་ཕྱོགས་མིང་གི་རྣམ་གྲངས། ཕུང་ཁམས་སྐྱེ་མཆེད་རྒྱས་
པར་བཤད་པའོ། །དང་པོ་ནི། ལམ་མ་གཏོགས་པའི་འདུས་བྱས་རྣམས། །ཞེས་བཤད་
ནས་འདུས་བྱས་ལ་དུ་ཡོད་ཅེ་ན། འདུས་བྱས་ཆོས་རྣམས་དེ་དག་ཀྱང་། །ཞེས་སོགས་
རྐང་པ་གཉིས་ཀྱིས་སྐབས་འདིར་སྤྱི་དོན་དང་གཞུང་དོན་གཉིས།
དང་པོ་ལ། མཚན་ཉིད། དབྱེ་བ། རྣམ་གྲངས། སྒྲ་བཤད་པ། ཕུང་པོ་ལྔ་རྫས་
གཅིག་དང་རྫས་ཐ་དད་ལ་དཔྱད་པའོ།
དང་པོ་ནི། རང་གི་རྒྱུ་རྐྱེན་ལས་སྐྱེས་པའི་རབ་ཏུ་ཕྱེ་བར་དམིགས་པ། འདུས་བྱས་
ཀྱི་མཚན་ཉིད།
-24-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ
གཉིས་པ་ནི། དེ་ལ་གཟུགས་ཕུང་ནས་རྣམ་ཤེས་ཀྱི་ཕུང་པོའི་བར་ལྔ། འདུས་
བྱས་དང་ཕུང་པོ་དོན་གཅིག །ཕུང་པོ་དང་དངོས་་ེ ན་མི་གཅིག་སྟེ། འདུས་མ་བྱས་
ཀྱི་དངོས་པོ་ཡོད་པའི་ཕྱིར།
གསུམ་པ་ནི། དུས། གཏམ་གྱི་གཞི། ངེས་པར་འབྱུང་བཅས། གཞི་དང་བཅས་པ་
ཞེས་པ་འདུས་བྱས་ཀྱི་མིང་གི་རྣམ་གྲངས་ཡིན་ཏེ། དེ་དག་ཉིད་དུས་ཞེས་གསུངས་སོ། །
འདུས་བྱས་ཆོས་ཅན། དུས་ཞེས་བྱ་སྟེ། སོང་ཟིན་པ་དང་། མ་འོངས་པ་དང་། མི་རྟག་
པ་ཟད་པའི་དུས་ཡིན་པའི་ཕྱིར། དེ་ཆོས་ཅན། གཏམ་གྱི་གཞི་ཞེས་བྱ་སྟེ། གཏམ་
རྣམས་ཕལ་ཆེར་ཁྱོད་ཀྱི་སྟེང་ནས་འབྱུང་ཉེ་ཞིང་འབྲེལ་ཆེ་བའི་ཕྱིར། ངེས་པར་འབྱུང་
བཅས་ཞེས་བྱ་སྟེ། ལྷག་མེད་མྱང་འདས་འཐོབ་པ་ལ། ཁྱོད་ལས་ངེས་པར་འབྱུང་དགོས་
པའི་ཕྱིར། གཞི་དང་བཅས་པ་ཞེས་བྱ་སྟེ། རང་གི་རྒྱུ་ལས་བྱུང་བའི་ཕྱིར།
བཞི་པ་ནི། རྐྱེན་རྣམས་འདུས་ཤིང་ཕྲད་ནས་བྱས་པས་ན་འདུས་བྱས། ཞེས་
བརྗོད་དེ། རང་འགྲེལ་ལས། རྐྱེན་རྣམས་འདུས་ཤིང་ཕྲད་ནས་བྱས་པ་དག་ནི་འདུས་
བྱས་རྣམས་ཏེ། རྐྱེན་གཅིག་གིས་བསྐྱེད་པ་ནི་འགའ་ཡང་མེད་དོ། །ཞེས་གསུངས།
ལྔ་པ་ནི། བྱེ་བྲག་སྨྲ་བས་ཕུང་པོ་ལྔ་རྫས་ཐ་དད་དུ་འདོད། མདོ་སྡེ་པས་འདུ་བྱེད་
ཀྱི་ཕུང་པོ་དང་། ཕུང་པོ་གཞན་བཞི་རྫས་ཐ་དད་དུ་འདོད་དེ། གཟུགས་དང་གཟུགས་
ཀྱི་མི་རྟག་པ་རྫས་གཅིག་ཡིན་པ་བཞིན་དུ། ཕུང་པོ་ཡིན་ན་རང་གི་མི་རྟག་པ་དང་རྫས་
གཅིག་ཡིན་དགོས་པའི་ཕྱིར། ཞེས་འདོད་དོ། །སེམས་ཙམ་པས་ཕུང་པོ་ལྔ་རྫས་གཅིག་
ཏུ་འདོད་དོ། །
གཉིས་པ་ནི། འདུས་བྱས་ཆོས་ཅན་ལྔ་ཡོད་དེ། གཟུགས་ཀྱི་ཕུང་པོ་སོགས་
ལྔ་ཡོད་པའི་ཕྱིར། གཟུགས་ལ་སོགས་ལས་སྨོས་པ་ལ་དོན་ཡོད་དེ། རྣམ་གྲོལ་གྱི་ཕུང་
པོ་ལ་གོ་བ་བཅད་པར་བྱ་བའི་ཆེད་ཡིན་པའི་ཕྱིར། ཕུང་པོ་ལྔ་ཞེས་སྨོས་པ་ལ་དགོས་
-25-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
པ་ཡོད་དེ། གཟུགས་སོགས་དོན་ལྔ་ལ་གོ་བ་བཅད་པར་བྱ་བའི་ཆེད་ཡིན་པའི་ཕྱིར
གཉིས་པ་ལ་སྤྱིར་འདུས་བྱས་ཀྱི་མིང་གི་རྣམ་གྲངས་དང་། བྱེ་བྲག་ཏུ་ཟག་བཅས་
ཀྱི་མིང་གི་རྣམ་གྲངས་སོ། །དང་པོ་ནི། དེ་དག་ཉིད་དུས་ཞེས་སོགས་རྐང་པ་གཉིས་
གསུངས་སོ།
༼ཟག་བཅས་ཀྱི་མིང་གི་རྣམ་གྲངས།༽
གཉིས་པ་ནི། གང་དག་ཟག་བཅས་ཞེས་སོགས་རྐང་པ་བཞིའི་དོན། ཟག་
བཅས་ཀྱི་མིང་གི་རྣམ་གྲངས་ལ་དུ་མ་ཡོད་དེ། ཉེར་ལེན་གྱི་ཕུང་པོ། འཐབ་བཅས
སྡུག་བསྔལ། ཀུན་འབྱུང་། འཇིག་རྟེན། ལྟ་གནས། སྲིད་པ་ཞེས་པ་རྣམས་སུ་ཡོད་པའི་
ཕྱིར། ཟག་བཅས་ཀྱི་ཕུང་པོ་ཆོས་ཅན། ཉེར་ལེན་ཞེས་བྱ་སྟེ། རང་རྒྱུ་ཉེར་ལེན་ལས་
བྱུང་། རང་འབྲས་ཉེར་ལེན་སྐྱེད་པར་བྱེད་པའི་ཕྱིར་དང་། རང་གི་ཀུན་སློང་དུ་གྱུར་
པའི་ཉེར་ལེན་ལས་བྱུང་པའི་ཕྱིར། དཔེར་ན། རྩྭ་ལས་བྱུང་བའི་མེ་ལ་རྩྭའི་མེ་དང་
སྨན་དང་མེ་ཏོག་སྐྱེད་པའི་ཤིང་ལ་སྨན་དང་མེ་ཏོག་གི་ཤིང་། རྒྱལ་པོར་རག་ལས་པའི་
མི་ལ་རྒྱལ་པོའི་མི་ཞེས་བརྗོད་པ་བཞིན་ནོ། །དེ་ཆོས་ཅན་འཐབ་བཅས་ཞེས་བྱ་སྟེ
རང་གཞན་ལ་གནོད་པའི་ཕྱིར། སྡུག་བསྔལ་ཞེས་བྱ་སྟེ། འཕགས་པ་དང་མི་མཐུན་
པའི་ཕྱིར། ཀུན་འབྱུང་ཞེས་བྱ་སྟེ། ཁྱོད་ལས་སྡུག་བསྔལ་ཀུན་འབྱུང་བའི་ཕྱིར། འཇིག་
རྟེན་ཞེས་བྱ་སྟེ། སྐད་ཅིག་གིས་འཇིག་ཅིང་། གཉེན་པོས་ཀྱང་འཇིག་པའི་ཕྱིར། ལྟ་
གནས་ཞེས་བྱ་སྟེ། ཡང་སྲིད་དུ་འཁོར་བའི་ཕྱིར།
E1
26-

མཛོད་ཀྱི་སྤྱི་དོན་ནོ ནས་དང་པོ་བཤད་པ།
གནས་དང་པོ། ཁམས་སྟོན་པའི་གནས་བཤད་པ།
༼ གཟུགས་ཕུང་གི་རྣམ་བཞག ༽
གསུམ་པ་ལ། ཕུང་ཁམས་སྐྱེ་མཆེད་ཀྱི་རང་བཞིན། ཆོས་གཞན་བསྡུས་ཚུལ།
ཁམས་ཀྱི་རྣམ་པའི་རབ་དབྱེ། དང་པོ་ལ། རང་བཞིན་དངོས། གསུམ་པ་སོ་སོའི་
སྒྲ་དོན། དགོས་པ་དང་བཅས་པ། དེ་དག་ངེས་པའི་རྒྱུ་མཚན་ནོ། །
དང་པོ་ནི། གཟུགས་ལ་སོགས་པའི་ཕུང་པོ་ལྔ། ཞེས་བཤད་ན། ཕུང་པོ་ལྔ་པོ་དེ་
གང་ཞེ་ན། ཐོག་མར་གཟུགས་ཕུང་སྟོན་པ། གཟུགས་ནི་དབང་པོ་ལྔ་དང་དོན། ཞེས་
སོགས་རྐང་པ་གཉིས་ཀྱི་སྐབས་སུ། སྤྱི་དོན། གཞུང་དོན་ནོ། །དང་པོ་ནི། དུ་མ་སྤུངས་
པའི་རིགས་སུ་གནས་པས་རབ་ཏུ་ཕྱེ་བ། ཕུང་པོའི་མཚན་ཉིད། དབྱེ་ན་གཟུགས་
ཕུང་སོགས་ལྔ། སྤྱིར་གཟུགས་སུ་རུང་བ་གཟུགས་ཀྱི་མཚན་ཉིད། གཟུགས་རུང་རྣམ་
པ་གཉིས་གང་རུང་གི་སྒོ་ནས་གཟུགས་སུ་རུང་བ་དུ་མ་སྤུངས་པའི་རིགས་སུ་གནས་
པས་རབ་ཏུ་ཕྱེ་བ། གཟུགས་ཀྱི་ཕུང་པོའི་མཚན་ཉིད་ཡིན་ཏེ། མདོ་ལས། དགེ་སློང་དག །
གཟུགས་སུ་ཡོད་ཅིང་གཟུགས་སུ་རུང་བས་ན་དེའི་ཕྱིར་གཟུགས་ཉེ་བར་ལེན་པའི་ཕུང་
པོ་ཞེས་བྱའོ། །ཞེས་པ་དང༌། གཟུགས་ནི་གཟུགས་རུང་མཚན་ཉིད་ཅན། །ཞེས་དང༌།
ཀུན་བཏུས་ལས། གཟུགས་ཀྱི་ཕུང་པོའི་མཚན་ཉིད་ཅི་ཞེ་ན། །གཟུགས་སུ་ཡོད་པ་
རྣམ་པ་གཉིས་ཀྱིས་གཟུགས་སུ་ཡོད་པའི་མཚན་ཉིད་དེ་ཞེས་གསུངས། དབྱེ་ན། གཟུགས་
སོགས་དོན་ལྔ། མིག་སོགས་དབང་པོ་ལྔ། རྣམ་པར་རིག་བྱེད་མ་ཡིན་པའི་གཟུགས་ཏེ་
བཅུ་གཅིག་གོ །གཟུགས། གཟུགས་ཅན། གཟུགས་ཕུང་། བེམ་པོ་རྣམས་དོན་གཅིག །
ཁོ་ན་རེ། སྒྲ་ཆོས་ཅན། མིག་ཤེས་ཀྱི་གཟུང་བྱ་ཡིན་པར་ཐལ། གཟུགས་ཡིན་པའི་ཟེར་
-27-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
ན་མ་ཁྱབ་སྟེ། དབང་པོ་གཟུགས་ཅན་པ་ཆོས་ཅན། དེར་ཐལ། དེའི་ཕྱིར།
གཉིས་པ་ནི། གཟུགས་ཕུང་ཆོས་ཅན། གཟུགས་བཅུ་གཅིག་ཡོད་དེ། དབང་པོ་
ལྔ།་དོན་ལྔ། རྣམ་པར་རིག་བྱེད་མ་ཡིན་པའི་གཟུགས་རྣམས་སུ་ཡོད་པའི་ཕྱིར། དབང་
པོ་ལྔ་ཞེས་སྨོས་པས་ཡིད་དབང་གཅོད། དོན་ལྔ་ཞེས་སྨོས་པས་ཆོས་ཁམས་གཅོད།
ཉིད་ཅེས་ངེས་བཟུང་གི་ཚིག་གིས་འདི་རྣམས་གང་རུང་མ་ཡིན་ན་གཟུགས་མ་ཡིན་དགོས་
ཞེས་པའོ། །འོ་ན། གཟུགས་ནི་དབང་པོ་ལྔ་དང་དོན། ཞེས་བཤད་ན། དབང་པོ་ལྔ་
པོ་དེ་གང་ཞེ་ན། དེ་དག་མཚན་ཉིད་ཀྱིས་སྟོན་པ་ནི། དེ་དག་རྣམས་ཀྱིས་རྣམ་ཤེས་
རྟེན། །ཞེས་སོགས་རྐང་པ་གཉིས་ཀྱི་སྐབས་སུ། སྤྱི་དོན་དང་། གཞུང་དོན་ནོ།
དང་པོ་ནི། དབང་ཤེས་ཀྱི་ཐུན་མོང་མ་ཡིན་པའི་བདག་རྐྱེན་བྱེད་པའི་རིགས་སུ་
གནས་པས་རབ་ཏུ་ཕྱེ་བའི་ནང་གི་གཟུགས་ཅན་དང་བར་དམིགས་པ། དབང་པོ་གཟུགས་
ཅན་པའི་མཚན་ཉིད། རིགས་གནས་སྨོས་པ་ལ་དགོས་པ་ཡོད་དེ། དེ་མཚུངས་
ཀྱི་དབང་པོ་གཟུགས་ཅན་ལྟ་བུ་སྡུད་པར་བྱེད་པའི་ཆེད་ཡིན་པའི་ཕྱིར། དབྱེ་ན། མིག་
གི་དབང་པོ་གཟུགས་ཅན་པ་ནས། ལུས་ཀྱི་དེའི་བར་ལྔ། མིག་གི་རྣམ་པར་ཤེས་
པའི་ཐུན་མོང་མ་ཡིན་པའི་བདག་རྐྱེན་བྱེད་པའི་རིགས་སུ་གནས་པས་རབ་ཏུ་ཕྱེ་བའི་
ནང་གི་གཟུགས་ཅན་དང་བར་དམིགས་པ། མིག་གི་དབང་པོ་གཟུགས་ཅན་པའི་མཚན་
ཉིད། དེས་གཞན་ལ་རིགས་འགྲེའོ། །དེ་ལྟར་ཡང་བསྟན་བཅོས་རབ་ཏུ་བྱེད་པ་ལས།
མིག་གི་དབང་པོ་གང་ཞེ་ན། མིག་གི་རྣམ་པར་ཤེས་པའི་རྟེན་གཟུགས་དང་བའོ། །ཞེས་
དང་། རང་འགྲེལ་ལས། གཟུགས་དང་། སྒྲ་དང་། དྲི་དང་། རོ་དང་། རེག་བྱའི་རྣམ་
པར་ཤེས་པ་རྣམས་ཀྱི་རྟེན་དུ་གྱུར་པ་གཟུགས་དང་བའི་བདག་ཉིད་ལྔ་པོ་གང་དག་ཡིན་
པ་དེ་དག་ནི་རིམ་པ་བཞིན་དུ། མིག་དང་། རྣ་བ་དང་། སྣ་དང་། ལྕེ་དང་། ལུས་དག་
ཡིན་པར་རིག་པར་བྱ་སྟེ། བཅོམ་ལྡན་འདས་ཇི་སྐད་དུ། དགེ་སློང་། མིག་ནི་ནང་གི་
-28-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ
སྐྱེ་མཆེད་དེ། འབྱུང་བ་ཆེན་པོ་བཞི་རྒྱུར་བྱས་པའི་གཟུགས་དང་བའོ། །ཞེས་དང་། ཀུན་
བཏུས་ལས་མིག་གི་དབང་པོ་གང་ཞེ་ན། འབྱུང་བ་ཆེན་པོ་བཞི་དག་རྒྱུར་བྱས་པ། མིག་
གི་རྣམ་པར་ཤེས་པའི་རྟེན་གཟུགས་དང་བའོ། །ཞེས་གསུངས། དབྱེ་ན། རེ་རེ་ལ་རྟེན་
བཅས་ཀྱི་དང་རྟེན་མཚུངས་ཀྱི་རེ་རེ་སྟེ་གཉིས་གཉིས་ཡོད། མཚན་ཉིད་རྣམ་པར་ཤེས་
པ་དེ་དང་དེའི་རྟེན་བྱེད་པའི་དབང་པོ་གཟུགས་ཅན་རྣམས་དང་པོ་དང་། གཉིད་མཐུག་
པོ་ལོག་བཞིན་པའི་གང་ཟག་གི་རྒྱུད་ཀྱི་དེ་དང་དེ་གཉིས་པ་ཡིན་པའི་ཕྱིར།
མིག་གི་དབང་པོ་ནི། དབང་རྟེན་དབུས་ན་དབྱིབས་ཟར་མའི་མེ་ཏོག་གམ། གོ་
སྙོད་ཀྱི་འབྲུ་ལྟ་བུ། ངོ་བོ་གཟུགས་ཀྱི་སྐྱེ་མཆེད་སྣང་བའི་ཤིན་ཏུ་དང་བ་གཅིག་ཡོད།
མིག་གསལ་བྱེད། འདྲེན་བྱེད། འཁྲིད་བྱེད། ལྟ་བ་སོགས་རྣམ་གྲངས་སོ།
རྣ་བའི་དབང་པོ་ནི། དབང་རྟེན་གྱི་དབུས་ན་དབྱིབས་གྲོ་གའི་བཅུས་མདུད་ལྟ་བུ
ངོ་བོ་སྒྲའི་སྐྱེ་མཆེད་སྣང་བའི་ཤིན་ཏུ་དང་བ་གཅིག་ཡོད། རྣ་བ། ཉན་པ། སྒྲ་འཛིན།
ཉན་བྱེད་སོགས་རྣམ་གྲངས་སུ་གསུངས་སོ།
སྣའི་དབང་པོ་ནི། དབང་རྟེན་གྱི་དབུས་ན་དབྱིབས་ཟངས་ཀྱི་མོ་ཁབ་ཐུར་དུ་གཤིབས་
པ་ལྟ་བུ། ངོ་བོའི་དྲིའི་སྐྱེ་མཆེད་སྣང་བའི་ཤིན་ཏུ་དང་བ་གཅིག་ཡོད། སྣ། སྣོམ་བྱེད།
དྲི་འཛིན་སོགས་རྣམ་གྲངས་སུ་གསུངས།
ལྕེའི་དབང་པོ་ནི། དབང་རྟེན་གྱི་དབུས་ན་དབྱིབས་ཟླ་གམ་དབུས་སྐྲ་རྩེ་ཙམ་གྱིས་
མ་ཕྲད་པ། དེ་ཕྲད་ན་ཀླད་རྒྱས་རྒྱུན་དུ་འཛགས་པའི་ཕྱིར། ཞེས་སློབ་དཔོན་སའི་རྩ་
ལག་གསུང་། ངོ་བོ་རོའི་སྐྱེ་མཆེད་སྣང་བའི་ཤིན་ཏུ་དང་བ་གཅིག་ཡོད། ལྕེ། མྱོང་བྱེད།
རོ་འཛིན་སོགས་མིང་གི་རྣམ་གྲངས་སུ་གསུངས་སོ། །
ལུས་ཀྱི་དབང་པོ་ནི། དབྱིབས་བྱ་རེག་ན་འཇམ་གྱི་པགས་པ་ལྟར་སྤྱི་གཙུག་ནས་
རྐང་མཐིལ་གྱི་བར་དུ་ཁྱབ་པར་གནས། ངོ་བོ་རེག་བྱའི་སྐྱེ་མཆེད་སྣང་བའི་ཤིན་ཏུ་དང་
-29-

། རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
བ་གཅིག་ཡོད། ལུས་དབང་། རེག་བྱེད། ཀུན་ཏུ་རེག་བྱེད་སོགས་མིང་གི་རྣམ་
གྲངས་སུ་གསུངས་སོ།
གཉིས་པ་ནི། དབང་པོ་གཟུགས་ཅན་ལྔ་སོ་སོའི་ངོ་བོ་བཞག་ཏུ་ཡོད་དེ། རང་རང་
གི་དབང་པོའི་རྣམ་པར་ཤེས་པ་ལྔ་སོ་སོའི་རྟེན་ཐུན་མོང་མ་ཡིན་པ་་བྱེད་པའི་ནང་གི་
གཟུགས་ཅན་དང་བ་ལྔ་སོ་སོར་དེ་དང་དེ་ཡིན་པའི་ཕྱིར།
འོ་ན་དོན་ལྔ་ཞེས་བཤད་ན། དེ་དག་གང་ཞེ་ན། དོན་ལྔ་སོ་སོར་དབྱེ་བའི་སྒོ་
ནས་སྟོན་པ་ནི། གཟུགས་རྣམ་གཉིས་དང་རྣམ་ཉི་ཤུ། །ཞེས་སོགས་རྐང་པ་བཞིའི་
སྐབས་སུ། སྤྱི་དོན། གཞུང་དོན་གཉིས་ལས།
དང་པོ་ནི། མིག་ཤེས་ཀྱི་དམིགས་རྐྱེན་བྱེད་པའི་རིགས་སུ་གནས་པས་རབ་ཏུ་ཕྱེ་
བའི་གཟུགས་སུ་དམིགས་པ། གཟུགས་ཀྱི་སྐྱེ་མཆེད་ཀྱི་མཚན་ཉིད། དོན་ལྔར་ཕྱེ་བའི་
གཟུགས་ལྟ་བུ། རྒྱས་པར་ཕྱེ་ན་ཉི་ཤུ་ཡོད་དེ། ཁ་དོག་གི་གཟུགས་བཅུ་གཉིས། དབྱིབས་
ཀྱི་གཟུགས་བརྒྱད་ཡོད་པའི་ཕྱིར། ཚོམས་ལས། ཐམས་ཅད་མཁྱེན་པས། སྔོ་སེར་
དཀར་དང་དམར་བ་དང་། །སྣང་མུན་སྤྲིན་དང་དུ་བ་དང་། །རྡུལ་དང་ཁུག་རྣ་ཉི་
མ་དང༌། །གྲིབ་མ་རིང་ཐུང་ལྷག་པ་དང་། །ཟླུམ་པོ་མཐོན་པོ་དམའ་བ་དང་། །ཕྱ་ལེ་ཕྱ་
ལེ་མ་ཡིན་པའོ། །དང་པོ་བཅུ་གཉིས་ཁ་དོག་ཡིན། །བཞི་ནི་རྩ་བའི་ཁ་དོག་སྟེ། །
བརྒྱད་པོ་ཡན་ལག་ཁ་དོག་གོ །དབྱིབས་ཀྱི་གཟུགས་ནི་ཐ་མ་བརྒྱད། །ཅེས་གསུངས་
པ་ལྟར་རོ། །
བསྡུ་ན་གཉིས་སུ་འདུ་སྟེ། དབྱིབས་ཀྱི་གཟུགས་དང་། ཁ་དོག་གི་དེ་གཉིས་སུ་འདུ་
བའི་ཕྱིར་ཏེ། །གཟུགས་རྣམ་གཉིས་དང་རྣམ་ཉི་ཤུ། །ཞེས་གསུངས། ཀུན་བཏུས་ལས།
ཉི་ཤུ་རྩ་ལྔར་གསུངས། ཉི་ཤུ་པོ་དེ་དག་ལ་ཡང་མུ་གསུམ་ཡོད་དེ། ཁ་དོག་ཁོ་ན་ཡིན་
པ། དབྱིབས་ཁོ་ན་ཡིན་པ། གཉིས་ཀ་ཡིན་པ་གསུམ་ཡོད་པའི་ཕྱིར་ཏེ། རང་འགྲེལ་
-30-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ
ལས། གཟུགས་ཀྱི་སྐྱེ་མཆེད་ཁ་དོག་ཏུ་ཡོད་ལ་དབྱིབས་སུ་མེད་པ་ཡང་ཡོད་དེ། སྔོན་
པོ་དང་སེར་པོ་དང་། དམར་པོ་དང་། དཀར་པོ་དང་། གྲིབ་མ་དང་། ཉི་མ་དང་། སྣང་
བ་དང་། མུན་པ་ཞེས་བྱ་བའོ། །དབྱིབས་སུ་ཡོད་ལ་ཁ་དོག་ཏུ་མེད་པ་ཡང་ཡོད་དེ།
རིང་པོ་ལ་སོགས་པའི་ཕྱོགས་ལུས་ཀྱི་རྣམ་པ་ལ་རིག་བྱེད་ཀྱི་ངོ་བོ་ཉིད་དོ། །གཉིས་
གར་ཡོད་པ་ཡང་ཡོད་དེ། གཟུགས་ཀྱི་སྐྱེ་མཆེད་ལྷག་མའོ། །ཞེས་གསུངས།
ཉན་ཤེས་ཀྱི་དམིགས་རྐྱེན་བྱེད་པའི་རིགས་སུ་གནས་པས་རབ་ཏུ་ཕྱེ་བའི་ཕྱིའི་སྐྱེ་
མཆེད་དུ་དམིགས་པ། སྒྲའི་སྐྱེ་མཆེད་ཀྱི་མཚན་ཉིད། དོན་ལྔའི་ནང་ཚན་དུ་གྱུར་བའི་
སྒྲ་དང་དོན་གཅིགམཉན་བྱ་སྒྲའི་མཚན་ཉིད། སྒྲ་དང་སྒྲའི་སྐྱེ་མཆེད་དོན་གཅིགདབྱེ་ན་
བརྒྱད་ཡོད་དེ། ཟིན་པའི་འབྱུང་བ་ལས་གྱུར་པའི་སྒྲ། མ་ཟིན་པའི་འབྱུང་བ་ལས་གྱུར་
པའི་སྒྲ་གཉིས་ལས། དང་པོ་ལ་བཞི། དེ་ལྟ་བུའི་སེམས་ཅན་དུ་སྟོན་པའི་སྙན་པའི་སྒྲ།
མི་སྙན་པའི་སྒྲ་དང་གཉིས། སེམས་ཅན་དུ་མི་སྟོན་པའི་སྒྲ་སྙན་མི་སྙན་གཉིས། དང་
པོ་ནི། སྐྱེས་བུ་ཆོས་བཤད་པའི་སྒྲ་ལྟ་བུ། གཉིས་པ་ནི་སྐྱེས་བུ་ཚིག་རྩུབ་སྨྲས་པ་ལྟ་བུ།
གསུམ་པ་ནི། ཕེག་རྡོབ་པའི་སྒྲ་ལྟ་བུ། བཞི་པ་ནི་ཁུ་ཚུར་བརྡེག་པའི་སྒྲ་ལྟ་བུ། གཉིས་
པ་ལའང་བཞི། དེ་ལྟ་བུའི་སེམས་ཅན་དུ་སྟོན་པའི་སྙན་མི་སྙན་གཉིས། སེམས་ཅན་དུ་
མི་སྟོན་པའི་དེ་གཉིས་ལས་སོ། དང་པོ་ནི་སྤྲུལ་པས་ཆོས་བཤད་པའི་སྒྲ་ལྟ་བུ། གཉིས་
པ་ནི། སྤྲུལ་པས་ཚིག་རྩུབ་སྨྲ་བའི་སྒྲ་ལྟ་བུ། གསུམ་པ་ནི། རྔའི་སྒྲ་ལྟ་བུ། བཞི་པ་ནི།
བྲག་རལ་པའི་སྒྲ་ལྟ་བུ། དེ་ལྟར། སྒྲ་ནི་རྣམ་པ་བརྒྱད་ཡོད་དེ། །ཞེས་གསུངས། ཀུན་
བཏུས་ལས། སྒྲ་ལ་བཅུ་གཅིག་ཏུ་གསུངས།
ལྕེ་ཤེས་ཀྱི་དམིགས་རྐྱེན་ཞེས་སོགས་གོང་གི་ཇི་ལྟ་བ་བཞིན་དུ་རོའི་སྐྱེ་མཆེད་ཀྱི་
མཚན་ཉིད། དོན་ལྔའི་ནང་ཚན་གྱི་རོ་དང་དོན་གཅིག །དབྱེ་ན་དྲུག་ཡོད་དེ། མངར་
སྐྱུར་གཉིས། ཚ་བ་ལན་ཚ་བ་གཉིས། ཁ་བ་བསྐ་བ་གཉིས་སུ་ཡོད་པའི་ཕྱིར། སྣ་ཤེས་
-31-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཀྱི་དམིགས་རྐྱེན་ཞེས་སོགས་དྲིའི་སྐྱེ་མཆེད་ཀྱི་མཚན་ཉིད། དོན་ལྔའི་དྲི་དང་དོན་གཅིག་
དབྱེ་ན་བཞི་ཡོད་དེ། དྲི་ཞིམ་མི་ཞིམ། མཉམ་མི་མཉམ་རྣམས་སུ་ཡོད་པའི་ཕྱིར། དེ་
སྐད་དུ། རོ་ནི་རྣམ་དྲུག་དྲི་རྣམ་བཞི། །ཞེས་གསུངས། ཀུན་བཏུས་ལས། དྲི་ལ་དྲུག
རེ་རེ་ལ་བཅུ་གསུམ་དུ་བཤད།
ལུས་ཤེས་ཀྱི་དམིགས་རྐྱེན་ཞེས་སོགས་རེག་བྱའི་སྐྱེ་མཆེད་ཀྱི་མཚན་ཉིད། དོན་
ལྔའི་ནང་ཚན་གྱི་རེག་བྱ་དང་དོན་གཅིག་དབྱེ་ན་བཅུ་གཅིག་ཡོད་དེ། འབྱུང་བ་བཞིའི་
རེག་བྱ་བཞི། འབྱུང་འགྱུར་གྱི་རེག་བྱ་བདུན་ཡོད་པའི་ཕྱིར། གཉིས་པ་གྲུབ་སྟེ། འཇམ་
པའི། རྩུབ་པའི། ལྕི་བའི ཡང་བའི། གྲང་བའི། བཀྲེས་པའི། སྐོམ་པའི་རེག་བྱ་
རྣམས་སུ་ཡོད་པའི་ཕྱིར། དེ་ལྟར་ཡང་། རེག་བྱ་བཅུ་གཅིག་བདག་ཉིད་དོ། །ཞེས་
གསུངས། ཀུན་བཏུས་ལས། འབྱུང་འགྱུར་གྱི་རེག་བྱ་ཉེར་གཉིས་སུ་བཤད་དོ།
གཉིས་པ་ནི། དོན་ལྔ་སོ་སོའི་དབྱེ་བ་བཞག་ཏུ་ཡོད་དེ། གཟུགས་ལ་རྣམ་པ་ཉི་ཤུ། སྒྲ་
ལ་བརྒྱད། རོ་ལ་དྲུག །དྲི་ལ་བཞི། རེག་བྱ་ལ་བཅུ་གཅིག་ཡོད་པའི་ཕྱིར།
༼རྣམ་པར་རིག་བྱེད་མ་ཡིན་པའི་གཟུགས་བཤད་པ། ༽
ལྔ་དང་རྣམ་རིག་བྱེད་མིན་ཉིད། །ཅེས་བཤད་ན། རྣམ་པར་རིག་བྱེད་མ་ཡིན་
པའི་གཟུགས་གང་སྙམ་ན། དེ་སྟོན་པ་ནི། གཡེངས་དང་སེམས་མེད་པ་ཡི་ཡང་། །
ཞེས་སོགས་རྐང་པ་བཞིའི་སྐབས་སུ། གཉིས་ལས། དང་པོ་ནི། མཚན་ཉིད། དབྱེ་བ
སྒྲུབ་བྱེད་ཀྱི་རིགས་པ། ཆོས་ཀྱི་ཁྱད་པར་རྩོད་པ་སྤོང་བའོ
དང་པོ་ནི། ཁྱད་ཆོས་ལྔ་དང་ལྡན་པའི་སྒོ་ནས་རང་ཀུན་ནས་སློང་བའི་སེམས་
གཞན་གྱིས་ཇི་ལྟ་བ་བཞིན་དུ་རྣམ་པར་རིག་པར་བྱེད་པ་མ་ཡིན་པ་ཡང་ཡིན། རང་
-32-

མཛོད་ཀྱི་སྤྱི་དོན་མཛོད་ལས་གནས་དང་པོ་བཤད་པ།
ཉིད་ཀྱི་ཐ་སྙད་འཇུག་པ་གཟུགས་ལ་རག་ལས་པ་ཡང་ཡིན་པའི་གཞི་མཐུན་པར་དམིགས་
པ་དེ། རྣམ་པར་རིག་བྱེད་མ་ཡིན་པའི་གཟུགས་ཀྱི་མཚན་ཉིད། དེ་ཆོས་ཅན། ཁྱད་
ཆོས་ལྔ་དང་ལྡན་ཏེ། གནས་སྐབས་ཀྱི་ཁྱད་པར། ངོ་བོའི་ཁྱད་པར། དུས་ཀྱི་ཁྱད་པར།
རྒྱུའི་ཁྱད་པར། ངེས་ཚིག་གི་ཁྱད་པར་དང་ལྡན་པའི་ཕྱིར། དང་པོ་གྲུབ་སྟེ། སེམས་
གཡེངས་པ་དང་། སེམས་མེད་ཀྱི་སྙོམས་འཇུག་གཉིས་ཀྱི་གནས་སྐབས་ན་ཡང་ཡོད་
པའི་ཕྱིར། གཉིས་པ་གྲུབ་སྟེ། དགེ་མི་དགེ་གང་རུང་ཡིན་པའི་ཕྱིར། གསུམ་པ་གྲུབ་སྟེ།
རྒྱུན་མཆོག་ཏུ་རྗེས་སུ་འབྲེལ་བའི་ཕྱིར། བཞི་པ་གྲུབ་སྟེ། རང་གི་རྒྱུར་གྱུར་པའི་འབྱུང་
བ་ཆེན་པོ་བཞི་རྒྱུར་བྱས་པ་ལས་བྱུང་བའི་ཕྱིར། ལྔ་པ་གྲུབ་སྟེ། རང་ཀུན་ནས་སློང་
བའི་སེམས་གཞན་གྱིས་རྣམ་པར་རིག་པར་བྱེད་པ་མ་ཡིན་པར་རང་གི་ཐ་སྙད་འཇུག་
པ་གཟུགས་ལ་རག་ལས་པའི་ཕྱིར། ཁྱད་པར་དང་པོ་སྨོས་པ་ཆོས་ཅན། དོན་ཡོད་དེ། དེ་
དགེ་སེམས་མི་དགེ་བའི་སེམས་སྙོམས་འཇུག་རྣམ་པ་གཉིས་བཅད་པའི་ཆེད་ཡིན་པའི་
ཕྱིར་ཏེ རང་འགྲེལ་ལས། སེམས་གཡེངས་པ་ཞེས་བྱ་བ་ཡིན་དེ་ལས་གཞན་པའི་
སེམས་ཀྱི་ཡང་ཡིན་པའོ། །སེམས་མེད་པའི་ཡང་། ཞེས་བྱ་བ་ནི འདུ་ཤེས་མེད་
པ་དང་། འགོག་པའི་སྙོམས་པར་འཇུག་པའི་ཡང་ཡིན་པའོ། །ཡང་ཞེས་བྱ་བའི་སྒྲས་
ནི་མ་གཡེངས་པ་སེམས་དང་བཅས་པའི་ཡང་ཡིན་ནོ་ཞེས་བྱ་བར་མངོན་ནོ། །ཞེས་
གསུངས། གཉིས་པ་སྨོས་པ་ཆོས་ཅན། དོན་ཡོད་དེ། མིག་དང་མིག་ཤེས་ཀྱི་ཐོབ་པ་
རྣམས་གཅད་པར་བྱ་བའི་ཆེད་ཡིན་པའི་ཕྱིར་ཏེ། དེ་ཉིད་ལས། དགེ་དང་མི་དགེ་ཞེས་
བྱ་བ་ནི། དགེ་ལེགས་དང་དགེ་ལེགས་མ་ཡིན་པའོ། །ཞེས་གསུངས། གསུམ་པ་སྨོས་
པ་ཆོས་ཅན། དོན་ཡོད་དེ། རྣམ་པར་རིག་བྱེད་ཀྱི་གཟུགས་རྣམས་གཅད་པར་བྱ་བའི་
ཆེད་ཡིན་པའི་ཕྱིར་ཏེ། དེ་ཉིད་ལས། རྗེས་འབྲེལ་གང༌། ཞེས་བྱ་ནི་རྒྱུན་ཏོ། ཞེས་
གསུངས། བཞི་པ་སྨོས་པ་ཆོས་ཅན། དོན་ཡོད་དེ། དགེ་མི་དགེའི་ཐོབ་པ་རྣམས་གཅད་
-33-

༢> རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
པར་བྱ་བའི་ཆེད་ཡིན་པའི་ཕྱིར་ཏེ། དེ་ཉིད་ལས། ཐོབ་པའི་རྒྱུན་ཡང་འདི་ལྟ་བུ་ཡོད་
པའི་བྱེ་བྲག་ཏུ་བྱ་བའི་ཕྱིར། འབྱུང་བ་ཆེ་རྣམས་རྒྱུར་བྱས་པ། །ཞེས་བྱ་བ་བརྗོད་དེ།
ཞེས་གསུངས། ལྔ་པ་སྨོས་པ་ཆོས་ཅན། དོན་ཡོད་དེ། དེ་ལྟར་དུ་སློབ་དཔོན་དབྱིག་
གཉེན་གྱིས་བརྗོད་པར་བྱ་བ་ཙམ་ཡིན་པར་རྟོགས་པར་བྱ་བའི་ཆེད་ཡིན་པའི་ཕྱིར་
ཏེ དེ་ཉིད་ལས དེ་ནི་རྣམ་པར་རིག་བྱེད་མིན། །ཞེས་བྱ་བ་ལ། ནི་ཞེས་བྱ་བའི་སྒྲ་
ནི། དེའི་མིང་ཤེས་པར་བྱ་བའི་ཕྱིར་ཏེ། གཟུགས་དང་བྱེད་པའི་རང་བཞིན་ཡིན་ཡང་།
རྣམ་པར་རིག་བྱེད་བཞིན་དུ་གཞན་དག་ལ་རྣམ་པར་རིག་པར་བྱེད་པ་མ་ཡིན་པས
རྣམ་པར་རིག་བྱེད་མ་ཡིན་པའོ། །བརྗོད་ཅེས་བྱ་བ་ནི། སློབ་དཔོན་གྱི་ཚིག་ཡིན་
པར་སྟོན་པའོ། །ཞེས་གསུངས།
གཉིས་པ་ནི། སྡོམ་པ། སྡོམ་མིན། བར་མའི་རྣམ་པར་རིག་བྱེད་མ་ཡིན་པའི་
གཟུགས་གསུམ་ཡོད་དེ། རྣམ་རིག་མིན་རྣམ་གསུམ་ཞེས་བྱ། །སྡོམ་དང་སྡོམ་པ་མིན་
པ་གཞན། །ཞེས་གསུངས།
གསུམ་པ་ནི། རྣམ་པར་རིག་བྱེད་མ་ཡིན་པའི་གཟུགས་ཡོད་པར་ལུང་གིས་འགྲུབ་སྟེ།
རྣམ་གསུམ་དྲི་མེད་གཟུགས་གསུངས་དང་། །འཕེལ་དང་མ་བྱས་ལམ་སོགས་ཕྱིར།
ཞེས་གསུངས།
བཞི་པ་ནི། འདོད་པར་གཏོགས་པའི་རྣམ་པར་རིག་བྱེད་མ་ཡིན་པའི་གཟུགས་
སྐད་ཅིག་དང་པོ་རང་དང་དུས་གཅིག་པའི་འབྱུང་བ་ལས་སྐྱེ། དེ་སྐད་ཅིག་མ་གཉིས་
ཕྱིན་ཆད་འདས་པའི་འབྱུང་བ་ལས་སྐྱེ དེ་ཡང་ཟག་པ་དང་བཅས་པའི་ལུས་ངག་གི་
རྣམ་པར་རིག་བྱེད་མ་ཡིན་པའི་གཟུགས་ནི་རང་དང་དུས་གཅིག་པའི་འབྱུང་བ་ལས་
སྐྱེ་ཡི། ས་གཞན་གྱི་འབྱུང་བ་ལས་མི་སྐྱེ་སྟེ། ས་ཐ་དད་ཀྱི་སྲེད་པས་མཚམས་བཅད་
པའི་ཕྱིར། ཟག་མེད་ཀྱི་རྣམ་པར་རིག་བྱེད་མ་ཡིན་པའི་གཟུགས་ནི། རང་གི་ལུས་རྟེན་
-34-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ
གང་དུ་སྐྱེས་པའི་འབྱུང་བ་ལས་སྐྱེ་བ་ཡིན་ཏེ། འབྱུང་འགྱུར་ཡིན་པས་རང་གི་རྒྱུར་གྱུར་
པའི་འབྱུང་བ་ལ་བརྟེན་མི་དགོས། ཟག་མེད་ཁམས་གསུམ་དུ་མ་གཏོགས་པས་འདིའི་
འབྱུང་བ་ལས་སྐྱེ་ཞེས་པའི་ངེས་པ་ཡང་མེད། ཟག་མེད་ཀྱི་འབྱུང་བ་ཡང་མེད་པའི་
ཕྱིར། དེ་ཡང་རྣམ་པར་རིག་བྱེད་མ་ཡིན་པའི་གཟུགས་དེ་ཟིན་མ་ཟིན་གཉིས་ཀྱི་ནང་
ནས་མ་ཟིན་པ་ཡིན་ཏེ། དེ་འཐོབ་བྱེད་ཡིན་པའི་ཕྱིར། བྱུང་བ་གསུམ་གྱི་ནང་ནས་རྒྱུ་
མཐུན་ལས་བྱུང་བ་ཡིན་ཏེ། སྐལ་མཉམ་ལས་བྱུང་བའི་ཕྱིར། རྣམ་སྨིན་སྐྱེས་མ་ཡིན་
ཏེ། དགེ་མི་དགེ་གང་རུང་ཡིན་པའི་ཕྱིར། རྒྱས་བྱུང་མ་ཡིན་ཏེ བསགས་པར་གནས་
པའི་གཟུགས་ཅན་མ་ཡིན་པའི་ཕྱིར། སེམས་ཅན་དུ་སྟོན་པ་ཡིན་ཏེ་རྒྱུད་ཀྱིས་བསྡུས་
པའི་ཕྱིར། དེ་སྐད་དུ། འདོད་གཏོགས་རྣམ་རིག་མིན་སྐད་ཅིག །ཕྱིན་ཆད་འདས་
པའི་འབྱུང་ལས་སྐྱེ། ཟག་བཅས་ལུས་དང་ངག་གི་ལས། །རང་གི་འབྱུང་བ་དག་རྒྱུར་
བྱས། །ཟག་མེད་གང་དུ་སྐྱེས་པའི་ཡིན། །རྣམ་རིག་བྱེད་མིན་མ་ཟིན་དང༌། །རྒྱུ་མཐུན་
ལས་བྱུང་སེམས་ཅན་སྟོན། །རྒྱུ་མཐུན་ཟིན་པའི་འབྱུང་ལས་སྐྱེ། །ཞེས་གསུངས།
ལྔ་པ་ནི། སློབ་དཔོན་འདུས་བཟང་ན་རེ། འདི་ལ་མ་ཚང་བསྟན་བཅོས་འགལ། །
ཉམས་དང་དེ་མིན་དེ་ཉིད་ཐལ། །ཡང་སྒྲ་ལྷག་བརྗོད་ཁྱད་པར་དུ། །བྱ་བ་ཁྱད་པར་མ་
བྱས་སོ། །ཞེས་སྔར་བཤད་པའི་མཚན་ཉིད་དེ་ལ་སུན་འབྱིན་ཏེ། རྣམ་པར་རིག་བྱེད་
མ་ཡིན་པའི་གཟུགས་སྐད་ཅིག་དང་པོ་ཆོས་ཅན། རྣམ་པར་རིག་བྱེད་མ་ཡིན་པའི་
གཟུགས་མ་ཡིན་པར་ཐལ། རྒྱུན་མཆོག་ཏུ་འབྲེལ་བ་དེ་མ་ཚང་བའི་ཕྱིར། མ་གྲུབ་
ན། དེ་ཆོས་ཅན། རྫས་ཡོད་མ་ཡིན་པར་ཐལ། རྒྱུན་ཅན་ཡིན་པའི་ཕྱིར། །འདོད་ན།
བསྟན་བཅོས་ལས་རྫས་ཡོད་དུ་བཤད་པ་དང་འགལ། ཏིང་ངེ་འཛིན་ལས་སྐྱེས་པའི་
རྣམ་པར་རིག་བྱེད་མ་ཡིན་པའི་གཟུགས་ཆོས་ཅན། རྣམ་པར་རིག་བྱེད་མ་ཡིན་པའི་
གཟུགས་ཡིན་པ་དེ་ཉམས་པར་ཐལ། གཡེངས་པ་དང་སེམས་མེད་པའི་གནས་སྐབས་
-35-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ན་མེད་པའི་ཕྱིར། མ་གཡེངས་པ་དང་སེམས་ཡོད་པའི་གནས་སྐབས་ན་ཡོད་དགོས་ཞེ་
ན རྣམ་པར་རིག་བྱེད་ཀྱི་གཟུགས་ཆོས་ཅན། རྣམ་པར་རིག་བྱེད་མ་ཡིན་པའི་
གཟུགས་ཡིན་པར་ཐལ། རྒྱུ་མཚན་དེའི་ཕྱིར། ཡང་སྒྲ་ཡང་ལྷག་པའི་སྐྱོན་ཡོད་དེ།
སེམས་གཡེངས་པའི་གནས་སྐབས་ན་ཡོད་པར་བཤད་པས་སེམས་དང་བཅས་པའི་
གནས་སྐབས་ན་ཡོད་པར་གོ་ནུས་པས་སོ། །གཞན་ཡང་། བསྟན་དུ་མེད་ཅིང་ཐོགས་
པ་མེད་པའི་གཟུགས་ཞེས་པའི་ཁྱད་པར་བྱ་དགོས་པ་ལས། མ་བྱས་པའི་སྐྱོན་ཡོད་དེ།
ཞེས་སྐྱོན་བརྗོད་ནས་རང་ལུགས་འཇོག་པ་ན། བྱས་པ་དང་ཡང་མི་འདྲ་བའི། སེམས་
པའང་སེམས་མེད་པ་ལ་གང་། །ལུང་བསྟན་ཐོགས་པ་མེད་པའི་གཟུགས། །དེ་ནི་རྣམ་
རིག་བྱེད་མིན་བརྗོད། །ཅེས་གསུངས། སྔར་གྱི་སྐྱོན་སོ་ན་གནས་ཏེ རྣམ་པར་རིག་བྱེད་
ཀྱི་གཟུགས་ཆོས་ཅན། རྣམ་པར་རིག་བྱེད་མ་ཡིན་པའི་གཟུགས་ཡིན་པར་ཐལ། མ་
གཡེངས་པ་དང་སེམས་མེད་པའི་གནས་སྐབས་སུ་ཡོད་པའི་ཕྱིར། གསུམ་ཀ་སོང་ངོ་། །
གཞན་ཡང་། ཏིང་ངེ་འཛིན་ལས་སྐྱེས་པར་འགྲོ་བ་གཉིས་ལྟ་བུ། རྣམ་པར་རིག་
བྱེད་མ་ཡིན་པའི་གཟུགས་ཆོས་ཅན། རྣམ་པར་རིག་བྱེད་མ་ཡིན་པའི་གཟུགས་ཡིན་
པ་དེ་ཉམས་པར་ཐལ། གཡེངས་པ་དང་སེམས་མེད་པའི་གནས་སྐབས་ན་མེད་པའི་
ཕྱིར། གསུམ་ག་དངོས།
གཉིས་པ་གཞུང་དོན་ནི། རྣམ་པར་རིག་བྱེད་མ་ཡིན་པའི་གཟུགས་ཆོས་ཅན།
ཁྱད་ཆོས་ལྔ་དང་ལྡན་ཏེ། གནས་སྐབས་ཀྱི་ཁྱད་པར། ངོ་བོའི། དུས་ཀྱི། རྒྱུའི། ངེས་
པའི་ཚིག་གི་ཁྱད་པར་དང་ལྡན་པའི་ཕྱིར།
-36-

མཛོད་ཀྱི་སྤྱི་དོན་ནོར་བུའི་བང་མཛོད་དང་པོ་བཤད་པ།
༼ཞར་ལ་འབྱུང་བཞིའི་ངོ་བོ་སོགས་བཤད་པ།༽
འབྱུང་བ་ཆེ་རྣམས་རྒྱུར་བྱས་པ། །ཞེས་བཤད་ན། འབྱུང་བ་བཞི་པོ་དེ་ཇི་ལྟ་བུ་ཞེ་
ན། དེའི་ལན་སྟོན་པ་ལ། འབྱུང་བ་དག་ནི་ས་ཁམས་དང་། ཞེས་གསུངས་སོ། །འདིའི་
སྐབས་སུ། གཉིས་ལས། དང་པོ་ནི། འབྱུང་བ་ཡང་ཡིན། སྲ་ཞིང་འཐས་པ་ཡང་ཡིན་
པའི་གཞི་མཐུན་པར་དམིགས་པ་དེ་ཡང་ཡིན། བརླན་ཞིང་གཤེར་བ་དེ་ཡང་ཡིན། ཚ་
ཞིང་སྲེག་པ་དེ་ཡང་ཡིན། ཡང་ཞིང་གཡོ་བ་ཡང་ཡིན་པའི་གཞི་མཐུན་པར་དམིགས་པ་
རིམ་པ་བཞིན་དུ། ས་ཆུ་མེ་རླུང་གི་མཚན་ཉིད། སྲ་བ་སོགས་བཞི་གས་ངོ་བོ་མཚོན། འཐད་
པ་སོགས་བཞི་གས་བྱེད་ལས་མཚོན་ཏེ། སས་ཐུར་དུ་མི་ལྟུང་བར་འཛིན་པར་བྱེད།
ཆུས་སྡུད་པར་བྱེད། མེས་སྨིན། རླུང་གིས་རྒྱས་པར་བྱེད་པའི་ཕྱིར། དེ་སྐད་དུ། འཛིན་
པ་ལས་སོགས་ལས་སུ་གྲུབ། །སྲ་གཤེར་དྲོ་ཉིད་གཡོ་བ་རྣམས། །ཞེས་གསུངས། འོ་
ད་འབྱུང་བ་ཞེས་བརྗོད་པའི་རྒྱུ་མཚན་གང་ཞེ་ན་ཡོད་དེ། ཁྱོད་ལས་འབྲས་གཟུགས་
རྣམས་འབྱུང་བས་དེ་ལྟར་བརྗོད་པའི་ཕྱིར། ཆེན་པོ་ཞེས་བརྗོད་པའི་རྒྱུ་མཚན་ཡོད་དེ།
ཡངས་པ་རྒྱ་ཆེ། རྟེན་པ་ལྟོས་པ་ཆེ། གནས་པ་ཐ་གྲུ་ཆེ་བས་དེ་ལྟར་བརྗོད་པའི་
ཕྱིར། འབྱུང་བས་འབྱུང་འགྱུར་ལ་བྱ་བ་བྱེད་ཚུལ་ཡོད་དེ། སྐྱེད རྟེན། གནས།
རྟོན། འཕེལ་བའི་བྱ་བ་བྱེད་པའི་ཕྱིར། འབྱུང་བ་བཞི་པོ་དེ་ལ་ཁམས་ཞེས་བརྗོད་པའི་
རྒྱུ་མཚན་ཡོད་དེ། རང་རང་གི་མཚན་ཉིད་འཛིན་ཅིང་། རང་གི་འབྲས་བུ་སྐྱེད་པའི་དོན་
གྱི་དེ་ལྟར་བརྗོད་པའི་ཕྱིར། རང་འགྲེལ་ལས། བཞི་པོ་དེ་དག་ནི། རང་གི་མཚན་
ཉིད་དང་། རྒྱུར་བྱས་པའི་གཟུགས་འཛིན་པའི་ཕྱིར་ཁམས་དག་གོ །ཞེས་གསུངས། འོ་
་ས་དང་སའི་ཁ་དོག་དབྱིབས་སོགས་ལ་ཁྱད་པར་ཅི་ཡོད་ཅེ་ན། འཇིག་རྟེན་གྱི་ཐ་
-37-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
སྙད་དུ་ས་དཀཪ་པོ་གྲུ་བཞི་ཞེས་སོགས་ཁ་དོག་དང་དབྱིབས་ལ་དེ་དང་དེ་ལྟར་
བརྗོད། དེ་བཞིན་དུ། ཆུ་མེ་སོགས་ལ་ཡང་ཁ་དོག་སོགས་ལ་དེ་ལྟར་བརྗོད་པ་དང་།
རླུང་གི་ཚོགས་ནི་ཁམས་གཡོས་པའི་རེག་བྱ་ཉིད་ལ་རླུང་དུ་བརྗོད། ལུས་ལ་རླུང་གིས་
རེག་གོ་ཞེས་སོགས་འཇིག་རྟེན་ན་གྲགས་པ་དང་།།སྔ་མ་གསུམ་དང་འདྲ་བར་
ཁ་དོག་དང་དབྱིབས་ལའང་རླུང་དུ་བརྗོད་ལ། བསྟན་བཅོས་ལས་ནི་དེ་དང་དེའི་
ཁ་དོག་དང་དབྱིབས་ལ་གཟུགས་ཀྱི་སྐྱེ་མཆེད་ཀྱིས་ཁྱབ་པ་དང་། ས་སོགས་བཞི་པོ་
གང་རུང་ལ་རེག་བྱའི་སྐྱེ་མཆེད་ཀྱིས་ཁྱབ་པར་གསུངས་ཏེ། འཇིག་རྟེན་གྱི་ནི་ཐ་སྙད་དུ།
ཁ་དོག་དབྱིབས་ལ་ས་ཞེས་བརྗོད། །ཞེས་གསུངས་སོ།
གཉིས་པ་གཞུང་གི་དོན་ནི། འབྱུང་བ་བཞི་བཞག་ཏུ་ཡོད་དེ། ས་ཆུ་མེ་རླུང་བཞི་
རིམ་པ་བཞིན་དུ་དེར་འཇོག་པའི་ཕྱིར། འོ་ན་གཟུགས་ཀྱི་ཕུང་པོ་དེ་ལྟར་ཡིན་ན།
གཟུགས་ཅན་གྱི་ཁམས་དང་སྐྱེ་མཆེད་ཇི་ལྟ་བུ་ཞེ་ན། དབང་དོན་དེ་དག་ཁོ་ན་ལ།
ཞེས་སོགས། རྐང་པ་གཉིས་ཀྱི་ངག་དོན་ནི། གཟུགས་ཅན་གྱི་སྐྱེ་མཆེད་བཅུ་དང༌།
གཟུགས་ཅན་གྱི་ཁམས་བཅུ་བཞག་དུ་ཡོད་དེ། དབང་པོ་གཟུགས་ཅན་ལྔ་དང་
གཟུགས་སོགས་དོན་ལྔ་པོ་རིམ་པ་བཞིན་དུ་ཡིན་པའི་ཕྱིར། གཟུགས་ཀྱི་ཕུང་པོ།
གཟུགས་ཀྱི་སྐྱེ་མཆེད། གཟུགས་ཅན་གྱི་སྐྱེ་མཆེད་རྣམས་དོན་གཅིག་མིང་གིས་རྣམ་
གྲངས་ཡིན་ནོ། །
༼ཕུང་པོ་ལྷག་མ་རྣམས་བཤད་པ། ༽
འོ་ན། གཟུགས་ལ་སོགས་པའི་ཕུང་པོ་ལྔ། །ཞེས་བཤད་ན། ཕུང་པོ་ཕྱི་མ་བཞི་ཇི་
ལྟ་བུ་ཞེ་ན། ཚོར་བ་མྱོང་བའོ་འདུ་ཤེས་ནི། །ཞེས་སོགས་ཀྱི་སྐབས་སུ། གཉིས་ལས།
-38-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ།
དང་པོ་ནི། སེམས་གདུང་བར་མ་ཅི་རིགས་སུ་མྱོང་བས་རབ་ཏུ་ཕྱེ་བའི་སེམས་
བྱུང་དུ་དམིགས་པ། ཚོར་བའི་མཚན་ཉིད། དེ་དུ་མ་སྤུངས་པས་རབ་ཏུ་ཕྱེ་བ། ཚོར་
བའི་ཕུང་པོའི་མཚན་ཉིད། དབྱེ་ན་བདག་རྐྱེན་གྱི་སྒོ་ནས་མིག་གི་འདུས་ཏེ་རེག་པ་
ལས་བྱུང་བའི་ཚོར་བ་སོགས་དྲུག་དེ་རེ་རེ་ལ་བདེ་སྡུག་བཏང་སྙོམས་གསུམ་གསུམ་དུ་
ཕྱེ་བས་བཅོ་བརྒྱད་ཡོད་དེ། དེ་ཡིད་ཉེ་བར་རྒྱུ་བ་ལས། །རྣམ་པར་དག་ནི་ཡང་བཅོ་
བརྒྱད། །ཅེས་གསུངས་སོ། །བསྡུ་ན་ལུས་ཚོར་སེམས་ཚོར་གཉིས་སུ་བསྡུ་སྟེ། ལྔ་ནི་
ལུས་ཀྱིའོ་སེམས་ཀྱི་གཞན། །ཞེས་གསུངས། ལུས་ཚོར་དང་། དབང་ཤེས་སུ་གྱུར་པའི་
ཚོར་བ་དོན་གཅིག །སེམས་ཚོར་དང་ཡིད་ཤེས་སུ་གྱུར་པའི་ཚོར་བ་དོན་གཅིག །རང་
ཡུལ་གྱི་ཐུན་མོང་མ་ཡིན་པའི་མཚན་མའམ་སྤུ་རིས་མ་འདྲེས་པར་འཛིན་པར་བྱེད་
པས་རབ་ཏུ་ཕྱེ་བའི་སེམས་བྱུང་དེ། འདུ་ཤེས་ཀྱི་མཚན་ཉིད། དེ་དུ་མ་སྤུངས་པས་རབ་
ཏུ་ཕྱེ་བ་འདུ་ཤེས་ཀྱི་ཕུང་པོའི་མཚན་ཉིད། དབྱེ་ན། བདག་རྐྱེན་གྱི་སྒོ་ནས་མིག་གི་
འདུས་ཏེ་རེག་པ་ལས་བྱུང་བའི་དེ་སོགས་དྲུག་ཡོད། བསྡུ་ན། མཚན་མར་འཛིན་པ་
རྟོག་མེད་ཀྱི་འདུ་ཤེས། བཀྲ་བར་འཛིན་པ་རྟོག་མེད་ཀྱི་འདུ་ཤེས་གཉིས་སུ་འདུ། མཚན་
མར་འཛིན་པ་ཡིན་ན་མཚན་འཛིན་ཡིན་པས་མ་ཁྱབ་སྟེ། ངར་འཛིན་པ་ཡིན་ན་ངར་འཛིན་
ཡིན་པས་མ་ཁྱབ་པའི་ཕྱིར་ཏེ། བདག་ཏུ་འཛིན་ན་བདག་འཛིན་ཡིན་པས་མ་ཁྱབ་པའི་
ཕྱིར། ཕུང་པོ་གཞན་བཞི་གང་རུང་མ་ཡིན་པའི་འདུས་བྱས་སུ་དམིགས་པ། འདུ་བྱེད་
ཀྱི་ཕུང་པོའི་མཚན་ཉིད། དབྱེ་ན་མཚུངས་ལྡན་འདུ་བྱེད་དང་། མཚུངས་ལྡན་མ་ཡིན་
པའི་འདུ་བྱེད་གཉིས། རང་ཡུལ་སོ་སོར་རྣམ་པར་རིག་པར་བྱེད་པའི་རིགས་སུ་གནས་
པས་རབ་ཏུ་ཕྱེ་བའི་གཙོ་བོའི་རྣམ་རིག་ཏུ་དམིགས་པ། རྣམ་ཤེས་ཀྱི་མཚན་ཉིད། དེ་དུ་
མ་སྤུངས་པས་རབ་ཏུ་ཕྱེ་བ། རྣམ་ཤེས་ཀྱི་ཕུང་པོའི་མཚན་ཉིད། དབྱེ་ན་འཇུག་ཤེས་
ཚོགས་དྲུག་ཡོད་དེ། དེ་སྐད་དུ་ཚོར་བ་མྱོང་བའོ་འདུ་ཤེས་ནི། །མཚན་མར་འཛིན་པའི་
-39-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
བདག་ཉིད་དོ། །འདུ་བྱེད་ཕུང་པོ་བཞི་ལས་གཞན། །ཞེས་དང་། རྣམ་ཤེས་སོ་སོར་
རྣམ་རིག་པ། །ཞེས་གསུངས་སོ། །ཆོས་ཀྱི་སྐྱེ་མཆེད་དང་ཆོས་ཁམས་བཞག་ཏུ་ཡོད་དེ།
ཕུང་པོ་བར་པ་གསུམ། རྣམ་པར་རིག་བྱེད་མ་ཡིན་པ། འདུས་མ་བྱས་གསུམ་པོ་རྣམས་
སྐྱེ་མཆེད་བཅུ་གཉིས་ཀྱི་ནང་ནས་ཆོས་ཀྱི་སྐྱེ་མཆེད་དང༌། ཁམས་བཅོ་བརྒྱད་གྱི་ནང་
ནས་ཆོས་ཀྱི་ཁམས་ཡིན་པའི་ཕྱིར་ཏེ། དེ་གསུམ་རྣམ་རིག་བྱེད་མིན་དང་། །འདུས་མ་
བྱས་རྣམས་བཅས་པ་ནི། །ཆོས་ཀྱི་སྐྱེ་མཆེད་ཁམས་ཞེས་བྱ། །ཞེས་གསུངས། རྣམ་
ཤེས་ཀྱི་ཕུང་པོ། ཡིད་ཀྱི་སྐྱེ་མཆེད། ཡིད་ཀྱི་ཁམས་རྣམས་དོན་གཅིག །ཡིད་ཁམས་ལ་
བདུན་ཡོད་དེ། འཇུག་ཤེས་དྲུག་གི་སྟེང་དུ་བདུན་པ་ཡིད་ཁམས་ཞེས་བྱ་བ་བསྣན་
པས་དེ་ལྟར་ཡོད་པའི་ཕྱིར།
བདུན་པ་ཡིད་ཁམས་བཞག་ཏུ་ཡོད་དེ། འཇུག་ཤེས་ཚོགས་དྲུག་རང་རང་གི་དུས་
ན་འདས་ཤིང་རང་གི་སྔ་ལོགས་དེ་མ་ཐག་ཏུ་བྱུང་བའི་རྣམ་པར་ཤེས་པ་དེ་དེ་ཡིན་པའི་
ཕྱིར། དེ་བཞག་པ་ལ་དོན་ཡོད་དེ། དྲུག་པ་ཡིད་ཀྱི་རྣམ་པར་ཤེས་པའི་རྐྱེན་ཐུན་མོང་
མ་ཡིན་པ་བསྒྲུབ་པར་བྱ་བའི་ཆེད་ཡིན་པའི་ཕྱིར། དེ་སྐད་དུ། ཡིད་ཀྱི་སྐྱེ་མཆེད་ཀྱང་དེ་
ཡིན། །ཞེས་པ་ནས། ཁམས་ནི་བཅོ་བརྒྱད་དག་ཏུ་འདོད་ཅེས་པའི་བར་གསུངས།
གཉིས་པ་གཞུང་དོན་ལ། དེས་ན། ཆོས་རྣམས་ཐམས་ཅད་གསུམ་དུ་འདུས།
ཞེས་སྟོན་པ་ལ། ཕུང་པོ་དང་ནི་སྐྱེ་མཆེད་དང་། །ཞེས་སོགས་རྐང་པ་བཞིའི་ངག་དོན་
ནི ཆོས་ཐམས་ཅད་ཕུང་ཁམས་སྐྱེ་མཆེད་གསུམ་དུ་འདུ་སྟེ། གཞི་གྲུབ་ན་དེ་གསུམ་
གང་རུང་ཡིན་དགོས་པའི་ཕྱིར། གཟུགས་ཅན་ཐམས་ཅད་གཟུགས་ཀྱི་ཕུང་པོ་རང་གི་
ངོ་བོ་ཉིད་ཡིན་པའི་ཚུལ་གྱིས་བསྡུས། རྣམ་ཤེས་ཀྱི་ཕུང་པོ་དང་། སེམས་ཀྱི་ཁམས་
བདུན་ཡིད་ཀྱི་སྐྱེ་མཆེད་ཀྱི་རང་གི་ངོ་བོ་ངོ་ཉིད་ཡིན་པའི་ཚུལ་གྱིས་བསྡུས། ལྷག་
མ་ཐམས་ཅད་ཆོས་ཁམས་གཅིག་པུས་རང་གི་ངོ་བོ་ཉིད་ཡིན་པའི་ཚུལ་གྱིས་བསྡུས་
-40-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ
པའི་ཕྱིར། དང་པོ་གྲུབ་སྟེ། གཟུགས་ཅན་ཐམས་ཅད་གཞན་ཚོར་སོགས་ཀྱི་དངོས་
པོ་དང་མི་ལྡན་པ་སྟེ། གཟུགས་ཅན་ཡིན་ན་ཚོར་སོགས་གང་རུང་མ་ཡིན་དགོས་པའི་
ཕྱིར ཞེས་ཟེར་ན། ཁམས་ལ་བཅོ་བརྒྱད་དུ་གྲངས་མ་ངེས་པར་ཐལ། མིག་གཡས་
གཡོན་གཉིས་ལ་སོགས་པ་ཡོད་པའི་ཕྱིར། ཞེ་ན་མ་ཁྱབ་ཅེས་སྟོན་པ་ལ། མིག་
ལ་སོགས་པས་གཉིས་མོད་ཀྱི། །ཞེས་སོགས་རྐང་པ་བཞིའི་ངག་དོན་ནི་ཐལ་འགྱུར་དེ་
ལ་མ་ཁྱབ་སྟེ། མིག་གཡས་གཡོན་གཉིས་པོ་དེ་ངོ་བོ་མིག་ཏུ་རིགས་གཅིག་པ་དང་། སྤྱོད་
ཡུལ་གཟུགས་སུ་རིགས་གཅིག་པ་དང་། འབྲས་བུ་མིག་གི་རྣམ་པར་ཤེས་པའི་བདག་
རྐྱེན་བྱེད་པར་འདྲ་བས་ན་ཁམས་བཅོ་བརྒྱད་ཀྱི་གྲངས་འདོན་པའི་ཚེ། མིག་གི་ཁམས་
ཞེས་གཅིག་ཏུ་བགྲང་བར་བྱ་བ་ཡིན་པའི་ཕྱིར། འོན་ཀྱང་མིག་གཡས་གཡོན་གཉིས་
བྱུང་བ་ལ་དགོས་པ་ཡོད་དེ། ལུས་རྟེན་མཛེས་པར་བྱ་བའི་ཆེད་ཡིན་པའི་ཕྱིར།
༼ཕུང་ཁམས་སྐྱེ་མཆེད་གསུམ་གྱི་སྒྲ་དོན་སོགས་བཤད་པ།༽༽
གཉིས་པ་གསུམ་པ་སོ་སོའི་ས་པ་དང་བཅས་པ་ནི། འོ་ན། ཕུང་ཁམས་
སྐྱེ་མཆེད་གསུམ་གྱི་སྒྲ་དོན་ཇི་ལྟ་བུ་ཞེ་ན། སྤུངས་དང་སྐྱེ་སྒོ་རིགས་ཀྱི་དོན། །ཞེས་
སོགས་རྐང་པ་གཉིས་ཀྱི་དོན་ནི། དེ་གསུམ་གྱི་སྒྲ་དོན་བཞག་ཏུ་ཡོད་དེ། དུ་མ་སྤུངས་
པས་ཕུང་པོ། སེམས་སེམས་བྱུང་སྐྱེ་ཞིང་མཆེད་པའི་སྒོ་ནས་བྱེད་པའི་དོན་གྱིས་སྐྱེ་
མཆེད། རིགས་ཀྱི་དོན་ཡིན་པས་ཁམས་ཞེས་བརྗོད་པའི་ཕྱིར། འོ་ན། ཕུང་པོ་ལྔ། སྐྱེ་
མཆེད་བཅུ་གཉིས། ཁམས་བཅོ་བརྒྱད་དུ་སྟོན་པ་ལ་དགོས་པ་ཅི་ཡོད་ཅེ་ན། རྨོངས་དབང་
འདོད་རྣམས་གསུམ་གྱི་ཕྱིར། །ཞེས་སོགས་རྐང་པ་གཉིས་ཀྱི་དོན། དེ་ལྟར་བསྟན་པ་
ལ་དགོས་པ་ཡོད་དེ། རྨོངས་པ་རྣམ་པ་གསུམ་བཟློག་པའི་ཕྱིར་དང༌། དབང་པོ་
-41-

པར་རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
རྣོ་འབྲིང་རྟུལ་གསུམ་རྗེས་སུ་གཟུང་བའི་ཕྱིར་དང༌། ཚིག་གི་སྤྲོས་པ་མདོར་བསྡུས་དང་།
འབྲིང་དང་རྒྱས་པ་འདོད་པ་རྗེས་སུ་གཟུང་བའི་ཆེད་དུ་དེ་ལྟར་བསྟན་པའི་ཕྱིར། དང་
པོ་གྲུབ་སྟེ། སེམས་བྱུང་ལ་རིལ་པོར་བདག་ཏུ་འཛིན་པ་བཟློག་པའི་ཕྱིར་དུ་ཕུང་པོ་ལྔ།
གཟུགས་ལ་རིལ་པོར་བདག་ཏུ་རྨོངས་པ་བཟློག་པའི་ཕྱིར་དུ། སྐྱེ་མཆེད་བཅུ་གཉིས།
སེམས་ལ་རིལ་པོའི་བདག་ཏུ་རྨོངས་པ་བཟློག་པའི་ཕྱིར་དུ་ཁམས་བཅོ་བརྒྱད་བསྟན་
པའི་ཕྱིར། གཉིས་པ་གྲུབ་སྟེ། དབང་རྣོན་རྗེས་སུ་གཟུང་བའི་ཕྱིར་དུ་ཕུང་པོ་ལྔ། དེ་འབྲིང་
རྗེས་སུ་གཟུང་བའི་ཕྱིར་དུ་སྐྱེ་མཆེད་བཅུ་གཉིས། དབང་རྟུལ་རྗེས་སུ་གཟུང་བའི་
ཕྱིར་དུ་ཁམས་བཅོ་བརྒྱད་བསྟན་པའི་ཕྱིར། གསུམ་པ་གྲུབ་སྟེ། ཚིག་གི་སྤྲོས་པ་མདོར་
བསྡུས་པ་འདོད་པ་རྗེས་སུ་གཟུང་བའི་ཕྱིར་དུ་ཕུང་པོ་ལྔ། བར་མ་འདོད་པ་རྗེས་སུ་
གཟུང་བའི་ཕྱིར་དུ་སྐྱེ་མཆེད་བཅུ་གཉིས། རྒྱས་པར་འདོད་པ་རྗེས་སུ་གཟུང་བའི་
ཕྱིར་དུ་ཁམས་བཅོ་བརྒྱད་བསྟན་པའི་ཕྱིར།
༼ཚོར་འདུ་གཉིས་ཀྱི་ཕུང་པོ་ལོགས་སུ་འཇོག་པའི་རྒྱུ་མཚན། ༽
གསུམ་པ་དེ་དག་ངེས་པའི་རྒྱུ་མཚན་ནི། ཁོ་ན་རེ། སེམས་བྱུང་རྣམས་ཀྱི་ནང་
ནས་ཚོར་བ་དང་འདུ་ཤེས་ཕུང་པོ་ལོགས་སུ་འཇོག་པའི་རྒྱུ་མཚན་ཅི་ཡིན་ཞེ་ན། དེ་སྟོན་
པ་ལ། རྩོད་པའི་རྩ་བར་གྱུར་པ་དང་། །ཞེས་སོགས་རྐང་པ་བཞིའི་དོན་ནི། དེའི་རྒྱུ་
མཚན་ཡོད་དེ། ཟག་བཅས་ཀྱི་ཚོར་འདུ་གཉིས་རྩོད་པའི་རྩ་བར་གྱུར་པ་དང་། །དེ་ལ་
བརྟེན་ནས་འཁོར་བར་སྐྱེ་བའི་རྒྱུའི་གཙོ་བོ་ཡིན་པའི་ཕྱིར་དང༌། གཟུགས་ཕུང་གི་
རྗེས་སུ་ཚོར་ཕུང་རགས་པ་སོགས་ཕུང་པོ་ལྔའི་གོ་རིམ་གྱི་དབང་གིས་དེ་གཉིས་ཕུང་པོ་
ལོགས་སུ་བསྟན་པའི་ཕྱིར། དང་པོ་གྲུབ་སྟེ། འདོད་པ་ལ་སྲེད་ཞེན་གྱི་དབང་གིས་ཁྱིམ་
-42-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ།
པ་རྣམས་ནོར་རྫས་ལས་ལ་སོགས་པ་རྣམས་རྩོད་པའི་ཕྱིར་དང་ལྟ་བ་ལ་ཆགས་
སྡང་གི་དབང་གིས་རབ་ཏུ་བྱུང་བ་རྣམས་རང་ལུགས་ལ་རིགས་པས་སྒྲུབ། གཞན་ལུགས་
ལ་སྡང་བས་སུན་འབྱིན་པའི་ཕྱིར། དེ་སྐད་དུ། མདོ་ལས། འདོད་པ་ལ་ཆགས་པའི་
རྒྱུས་རྒྱལ་པོ་ལ་རྒྱལ་པོས་དང་། ཞིང་པ་ལ་ཞིང་པས་དང་། བྲམ་ཟེ་ལ་བྲམ་ཟེས། ཁྱིམ་
བདག་ལ་ཁྱིམ་བདག་གིས་རྩོད་པར་གྱུར་ཏེ། ལྟ་བ་ལ་ཆགས་པའི་རྒྱུས་རབ་ཏུ་བྱུང་
བ་དང་རབ་ཏུ་བྱུང་བ་རྣམས་ལྷན་ཅིག་རྩོད་པར་གྱུར་ཏེ། །ཞེས་པ་དང་། རྩོད་པ་མི་
མངའ་བར་བསྟོད་པའི་མདོ་ལས། འདོད་པ་མི་སྣང་འབྲེལ་མེད་ཅིང་། །ལྟ་བའི་དྲ་བ་
བཅོམ་གྱུར་པ། །དེས་ན་རྩོད་པ་མི་འབྱུང་སྟེ། །རྩ་བ་མེད་པར་གང་ལས་འབྱུང་། །ཞེས་
གསུངས། འོ་ན། འདུས་མ་བྱས་ལ་ཁམས་དང་སྐྱེ་མཆེད་བཞག་ནས་ཕུང་པོ་མི་འཇོག་
པའི་རྒྱུ་མཚན་ཅི་ཡིན་ཞེ་ན། ཡོད་དེ། ཕུང་པོ་དག་ཏུ་འདུས་མ་བྱས། །ཞེས་སོགས་རྐང་
པ་གཉིས་ཀྱི་ངག་དོན་ནི། དེའི་རྒྱུ་མཚན་ཡོད་དེ། ཕུང་པོའི་དོན་དུ་མ་སྤུངས་པ་ཡིན་
ལ། འདུས་མ་བྱས་ལ་དེ་མེད་པའི་ཕྱིར། འདུས་མ་བྱས་ཡིན་ན་རང་གི་ཕུང་པོ་མེད་
པས་མ་ཁྱབ་སྟེ། ཟག་མེད་ཆོས་ཅན། དེར་ཐལ དེའི་ཕྱིར།
༼ཕུང་ཁམས་སྐྱེ་མཆེད་ཀྱི་གོ་རིམ་ངེས་ཚུལ། ༽
འོ་ན། ཕུང་ཁམས་སྐྱེ་མཆེད་ཀྱི་གོ་རིམ་ངེས་ཚུལ་ཇི་ལྟ་བུ་ཞེ་ན། ཕུང་པོ་ལྔའི་གོ་
རིམ་ངེས་ཚུལ་སྟོན་པ་ལ། རིམ་ནི་རགས་དང་ཀུན་ཉོན་མོངས། །ཞེས་སོགས་རྐང་པ་
གཉིས་ཀྱི་ངག་དོན་ནི། ཕུང་པོ་ལྔའི་གོ་རིམ་མཐའ་གཅིག་ཏུ་ངེས་ཏེ། རགས་པ་དང་ཕྲ་
བའི་སྒོ་ནས་ངེས། ཀུན་ནས་ཉོན་མོངས་སྐྱེ་བའི་རིམ་པ་དང་མཐུན་པར་ངེས་པའི་ཕྱིར།
ཟས་ལ་ལོངས་སྤྱོད་པའི་རིམ་པ་དང་མཐུན་པར་ངེས། ཁམས་གསུམ་གྱི་རིམ་པ་དང་
-43-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
མཐུན་པར་ཡང་ངེས་པའི་ཕྱིར། སྐྱེ་མཆེད་བཅུ་གཉིས་ཀྱི་གོ་རིམ་མཐའ་གཅིག་ཏུ་ངེས་
ཏེ། ཁམས་བཅོ་བརྒྱད་ཀྱི་གོ་རིམ་མཐའ་གཅིག་ཏུ་ངེས་པའི་ཕྱིར། དེ་ཡང་རྣམ་ཤེས་ཀྱི་
ཁམས་དྲུག་གི་གོ་རིམ་དང་ཡུལ་གྱི་ཁམས་དྲུག་གི་གོ་རིམ་མཐའ་རིམ་མཐའ་གཅིག་ཏུ་
ངེས་ཏེ། དབང་པོའི་ཁམས་དྲུག་གི་གོ་རིམ་མཐའ་གཅིག་ཏུ་ངེས་པའི་ཕྱིར། ཡུལ་
གྱི་དེའི་གོ་རིམ་མཐའ་གཅིག་ཏུ་ངེས་ཏེ། དབང་པོའི་ཁམས་དྲུག་གི་གོ་རིམ་མཐའ་
གཅིག་ཏུ་ངེས་པའི་ཕྱིར། དེའི་གོ་རིམ་མཐའ་གཅིག་ཏུ་ངེས་ཚུལ་སྟོན་པ་ལ། དེ་ལྟར་
ཆད་ལྟའི་དོན་ཕྱིར་དང་པོ་ལྔ། །ཞེས་སོགས་རྐང་པ་བཞིའི་ངག་དོན་ནི། དབང་པོ་དྲུག་
གི་གོ་རིམ་ངེས་ཏེ། དབང་པོ་གཟུགས་ཅན་ལྔ་ཡུལ་ད་ལྟར་བ་ཁོ་ནའི་ཡུལ་ཅན་ཡིན་
པས་དང་པོར་བསྟན། ཡིད་དབང་དུས་གསུམ་ཀའི་ཡུལ་ཅན་ཡིན་པས་ཕྱིས་བསྟན་
ནས་གཟུགས་ཅན་ལྔའི་ནང་ནས་དང་པོ་བཞི་འབྱུང་འགྱུར་ཁོ་ནའི་ཡུལ་ཅན་ཡིན་
པས་དང་པོར་བསྟན། ལུས་དབང་འབྱུང་བ་དང༌། འབྱུང་འགྱུར་གཉིས་ཀའི་ཡུལ་
ཅན་ཡིན་པས་ཕྱིས་སྟོན། དང་པོ་བཞིའི་ནང་ནས་མིག་རྣ་གཉིས་རང་ཡུལ་དང་མ་ཕྲད་
པར་ཡུལ་འཛིན་པས་སྔར་བསྟན། སྣ་ལྕེ་གཉིས་ཀྱི་རང་ཡུལ་དང་འཕྲད་ནས་འཛིན་
པས་ཕྱིས་བསྟན། དང་པོ་གཉིས་ཀྱི་ནང་ནས་མིག་གིས་རིང་བ་ལ་འཇུག་པས་སྔར་
བསྟན། རྣ་བ་དེ་ལ་ལྟོས་ཏེ། ཡུལ་ཉེ་བ་ལ་འཇུག་པས་ཕྱིས་བསྟན་པའི་ཕྱིར། ཁོ་ན་རེ།
མིག་ཤེས་ཀྱི་ཡུལ་གཟུགས་ཁོ་ན་ལ་གཟུགས་ཀྱི་སྐྱེ་མཆེད་ཞེས་བཤད་པ་མི་འཐད་
པར་ཐལ། གཟུགས་ཅན་ཡིན་ན་གཟུགས་ཡིན་པས་ཁྱབ་པའི་ཕྱིར། ཡིད་ཀྱི་ཡུལ་ལ་
ཆོས་ཀྱི་སྐྱེ་མཆེད་ཞེས་བཤད་པ་མི་འཐད་པར་ཐལ། གཞི་གྲུབ་ན་ཆོས་ཡིན་དགོས་
པའི་ཕྱིར། རྟགས་ཁས། ཞེ་ན། དེ་གཉིས་ཀ་ལ་མ་ཁྱབ་པའི་ལན་སྟོན་པ་ལ། བྱེ་
བྲག་དོན་དང་གཙོ་བོའི་ཕྱིར། །ཞེས་སོགས་རྐང་པ་བཞིའི་ངག་དོན་ནི། ཐལ་འགྱུར་
གཉིས་ལ་མ་ཁྱབ་སྟེ། མིག་ཤེས་ཀྱི་ཡུལ་དུ་གྱུར་པའི་གཟུགས་དེ་གཟུགས་ཅན་ཐམས་
-44-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ།
ཅད་ཀྱི་གཙོ་བོ་ཡིན་པའི་ཕྱིར། སྤྱི་མིང་བྱེ་བྲག་ལ་བཏགས་སོ། །ཡིད་ཤེས་ཀྱི་ཡུལ་དུ་
གྱུར་པའི་ཆོས་དེས། ཆོས་མང་པོ་བསྡུས་པ་དང་ཆོས་ཀྱི་མཆོག་མྱ་ངན་ལས་འདས་པ་
བསྡུས་པ་ཡིན་ཞིང་གཙོ་བོ་ཡིན་པས་སྤྱི་མིང་བྱེ་བྲག་ལ་བཏགས་པ་ཡིན་པའི་ཕྱིར།
ཆོས་ཕུང་བསྡུ་ཚུལ་དང་དེའི་ཚད། ༽
གཉིས་པ་ཆོས་གཞན་བསྡུས་ཚུལ་ནི། ཁོ་ན་རེ། ཕུང་པོ་ལ་ལྔར་མ་ངེས་པར་ཐལ།
ཆོས་ཀྱི་ཕུང་པོ་བརྒྱད་ཁྲི་ཡོད་པའི་ཕྱིར་ཞེ་ན། མ་ཁྱབ་ཞེས་བཤད་པ་ལ། ཆོས་ཕུང་ཀྱི་
ཕུང་པོ་བརྒྱད་ཁྲི་དག །ཞེས་སོགས་རྐང་པ་བཞི་གསུངས་པའི་ངག་དོན་ནི། ཐལ་འགྱུར་དེ་
ལ་མ་ཁྱབ་སྟེ། ཆོས་ཀྱི་ཕུང་པོ་དེ་རྣམས་བྱེ་བྲག་སྨྲ་བར་རྣམ་པར་བཏགས་པ་ལ་སྣང་
བའི་མིང་ཡིན་པས་འདུ་བྱེད་ཀྱི་ཕུང་པོར་བསྡུས་པར་བཞེད། མདོ་སྡེ་པ་ཡན་ཆོད་ཀྱི་
ལུགས་ལ་རྗོད་བྱེད་ཀྱི་སྒྲ་ཡིན་པས་གཟུགས་ཀྱི་ཕུང་པོས་བསྡུས་པ་ཡིན་པའི་ཕྱིར། བྱེ་
བྲག་སྨྲ་བ་ཁ་ཅིག །ཆོས་ཀྱི་ཕུང་པོ་བརྒྱད་ཁྲི་ཡིན་ཟེར། དེའི་ནང་ཚན། ཁ་ཅིག །
བརྒྱད་ཁྲི་ལྷག་གཅིག་ཡིན་ཞེས་ཟེར
རང་ལུགས། བརྒྱད་ཁྲི་བཞི་སྟོང་ཞེས་བྱ་བར་འཐད་དེ། ཀུན་བཏུས་ཀྱི་འགྲེལ་བ་
ལས། ཉན་ཐོས་ཀྱི་ཐེག་པའི་སྐབས་སུ་གནས་བརྟན་ཀུན་དགའ་བོས་ཆོས་ཀྱི་ཕུང་པོ་
བརྒྱད་ཁྲི་བཞི་སྟོང་གང་དག་བཟུང་བ་རྣམས་ནི་སྡེ་སྣོད་གསུམ་པོ་འདི་དག་ཉིད་ཡིན་
ནོ། །ཞེས་དང་། རྣམ་བཤད་རིག་པ་ལས་ཀྱང་། ཉན་ཐོས་ཀྱི་ཐེག་པ་ལ་ཡང་བརྒྱད་ཁྲིར་
མ་བསྡུས་ཏེ། ཀུན་དགའ་བོས་མདོ་ལས་བརྒྱད་ཁྲི་ལྷག་ཅིག་བཅོམ་ལྡན་འདས་ལས་
བཟུང་ཞིང་གཉིས་ནི་དགེ་སློང་དག་ལས་སོ། །ཞེས་གསུངས་པ་དེ་དག་ཀྱང་ཀུན་དགའ་
བོས་ལོ་ཉི་ཤུ་ལྷག་ཅིག་སྟོན་པའི་རིམ་གྲོ་བ་བྱེད་པ་ན་ཐོས་པ་ཡིན་གྱི། ཞེས་གསུངས། འོ་
-45-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
ན་ཆོས་ཕུང་གི་ཚད་ཇི་ཙམ་ཞིག་ཅེས་ན། ཁ་ཅིག་བསྟན་བཅོས་ཚད་ཅེས་ཟེར། །ཕུང་
པོ་ལ་སོགས་གཏམ་རེ་ཡིན། །ཞེས་པས་གཞན་གྱི་འདོད་པ་བསྐྱར་ནས།
རང་ལུགས་སྟོན་པ་ནི། སྤྱོད་པ་རྣམས་ཀྱི་གཉེན་པོར་ནི། །ཆོས་ཀྱི་ཕུང་པོ་མཐུན་
པར་གསུངས། ཞེས་གསུངས། ཁ་ཅིག །ཤཱ་རིའི་བུས་བྱས་པའི་ཆོས་ཀྱི་ཕུང་པོ་ཞེས་
པའི་བསྟན་བཅོས་དེ་ཆོས་ཕུང་གཅིག་གི་ཚད་ལོངས། དེ་ལ་ཤོ་ལོ་ཀ་དྲུག་སྟོང་ཡོད་
ཅེས་ཟེར། ཁ་ཅིག རྗོད་བྱེད་ལ། ངེས་པ་མེད། བརྗོད་བྱ་ཕུང་པོ་ལྔ། ཁམས་བཅོ་
བརྒྱད། སྐྱེ་མཆེད་བཅུ་གཉིས། བདེན་པ་བཞི་སོགས་དོན་རེ་རེ་བསྟན་པའི་གསུང་རབ་
ལྟ་བུས་ཆོས་ཕུང་རེ་རེའི་ཚད་ལོངས་ཞེས་ཟེར། ཆོས་བཤེས་ཀྱི་ཚིག་གསལ་ལས།
ཚིགས་བཅད་སྟོང་གི་ཐེག་པ་ཐུན་མོང་པའི་ཆོས་ཕུང་གཅིག་གིས་ཚད་ལོངས། གླང་པོ་
ཆེ་རབ་བརྟན་གྱིས་འཁུར་བར་འོས་པའི་སྣག་ཚས་བྲིས་པའི་གསུང་རབ་ཀྱི་ཐེག་ཆེན་
ཐུན་མོང་བའི་ཆོས་ཕུང་ཚད་ལོངས་སྟེ། མདོ་དག་ལས། ལྷས་བྱིན་གྱི་གླང་པོ་ཆེ་ལྔ་སྟོང་
གིས་ཁུར་བར་བྱ་བའི་གླེགས་བམ་རྣམས་ཁ་ཏོན་དུ་བརྗོད་པར་བྱེད་དོ། ཞེས་དང་།
དྲིན་ལན་བསབ་པའི་མདོ་ལས་ཀྱང་། ལྷས་བྱིན་གྱི་མདོ་སྡེ་སྤོས་ཀྱི་གླང་པོ་ཆེའི་ཁལ་
དྲུག་ཁྲི་སྙེད་ཁ་ཏོན་ཤེས། ཞེས་གསུངས། ཚིག་རེ་རེ་ལ་ཡིག་འབྲུ་སུམ་ཅུ་རྩ་གཉིས་
ཡོད་དེ། རྒྱ་གར་གྱི་ཡིག་འབྲུ་བརྒྱད་བཞི་སུམ་ཅུ་གཉིས་ལ་ཚིགས་བཅད་རེའམ། ཚིག་
ལེའུ ར་བྱས་པ་རེ་རེར་འཇོག །བོད་ཀྱི་ཡིག་འབྲུ་སྟེ། ཚེག་པར་ཉི་ཤུ་རྩ་བརྒྱད་རེ་ལ་
ཚིགས་བཅད་རེའ མ་ཤོ་ལོ་ཀར་བརྩིས་ཞེས་ཐམས་ཅད་མཁྱེན་པའི་གསུངས་སོ། །
རང་ལུགས་ནི་ཉོན་མོངས་པ་བརྒྱད་ཁྲི་བཞི་སྟོང་གི་གཉེན་པོ་ཚང་བར་སྟོན་པའི་
གསུང་རབ་ཀྱི་ཆོས་ཕུང་བརྒྱད་ཁྲི་བཞི་སྟོང་གི་ཚད་ལོངས་སོ། ཁོ་ན་རེ། ཕུང་པོ་ལྔ།
ཁམས་བཅོ་བརྒྱད། སྐྱེ་མཆེད་བཅུ་གཉིས་སུ་གྲངས་མ་ངེས་པར་ཐལ། རྣམ་གྲོལ་གྱི་
ཕུང་པོ་ལྔ། ཟད་པར་ཟིལ་གྱིས་གནོན་པའི་སྐྱེ་མཆེད། ས་ཁམས་སོགས་ཡོད་པའི་ཕྱིར་
-46-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ།
ན མ་ཁྱབ་ཞེས་བཤད་པ་ལ། དེ་བཞིན་གཞན་ཡང་ཅི་རིགས་པར། །ཞེས་སོགས་རྐང་
པ་བཞིའི་ངག་དོན་ནི། མ་ཁྱབ་སྟེ། དེ་ལྟ་བུའི་ཕུང་ཁམས་སྐྱེ་མཆེད་ཀྱི་མིང་གིས་བསྟན་
པ་གཞན་ཡང་ཅི་རིགས་པར་རང་རང་གི་མཚན་ཉིད་ལ་ལེགས་པར་སྤྱད་དེ་ཇི་སྐད་
བཤད་པ་གསུམ་དུ་བསྡུས་པའི་ཕྱིར། ཡང་སྒྲའི་དོན་ནི་ཆོས་ཀྱི་ཕུང་པོ་རྣམས་ལྔར་
བསྡུས་པ་དེ་བཞིན་དུ་གཞན་ཡང་ཞེས་པའོ། །འོ་ན་ནམ་མཁའི་ཁམས་དང་རྣམ་པར་
ཤེས་པའི་ཁམས་གང་སྙམ་ན།
དང་པོ་སྟོན་པ་ལ། བུ་ག་ནམ་མཁའི་ཁམས་ཞེས་བྱ། །ཞེས་སོགས་རྐང་པ་གཉིས་
ཀྱི་ངག་དོན་ནི། དེ་བཞག་དུ་ཡོད་དེ། བྱེ་བྲག་སྨྲ་བ་ན་རེ། བུ་ག་ནམ་མཁའ་ཞེས་བྱ་བ་
ནི་ནམ་མཁའི་ཁམས་ཡིན། དེ་ཡང་ཉིན་མོ་སྣང་བ་དང་། མཚན་མོ་མུན་པའི་རང་
བཞིན་ཞེས་ཟེར། ལོ་ཞེས་པ་སློབ་དཔོན་དང་མདོ་སྡེ་པ་ལ་མ་རངས་པའི་ཚིག་ཡིན་
པས། ནམ་མཁའི་ཁམས་ལ་བཞི་ཡོད་དེ། བརྒྱན་ནམ་མཁའ། མངོན་པར་སྐབས་ཡོད་
ཀྱི་ནམ་མཁའ། བུ་ག་ནམ་མཁའ། འདུས་མ་བྱས་ཀྱི་ནམ་མཁའ་དང་བཞི་ཡོད་པའི་
ཕྱིར། དང་པོ་ནི། འཛམ་བུ་གླིང་པའི་ནམ་མཁའ་ལ་ཁ་དོག་སྔོན་པོའོ། །སྒྲ་མི་སྙན་པའི་
ནམ་མཁའ་ཁ་དོག་སེར་པོ་ཡིན་པ་ལྟ་བུ
གཉིས་པ་ནི། བར་ཀྱི་སྣང་བ་སྐྱ་སེང་བ་ལྟ་བུ། གསུམ་པ་ནི། ཁའི་བུ་གའམ།
ཁམས་སོ་སོ་ལ་ཁྱབ་པའི་ནམ་མཁའ་ལྟ་བུ། བཞི་པ་ནི། ཐོགས་བཅས་ཀྱི་རེག་བྱ་
བཀག་པའི་ཆ་ལྟ་བུ།
རྣམ་ཤེས་ཀྱི་ཁམས་སྟོན་པ་ལ། ཟག་དང་བཅས་པའི་རྣམ་ཤེས་ནི། །ཞེས་སོགས་
རྐང་པ་གཉིས་ཀྱི་ངག་དོན་ནི། སྤྱིར་གཙོ་བོ་སེམས་ཡིན་ན། རྣམ་ཤེས་ཀྱི་ཁམས་ཡིན་
པས་ཁྱབ་ཀྱང་། སྐབས་འདིར་ཟག་བཅས་ཀྱི་རྣམ་ཤེས་ཆོས་ཅན། རྣམ་ཤེས་ཀྱི་
ཁམས་ཡིན་ཏེ། ཟག་མེད་ཀྱི་ཁམས་ཀྱི་སྲིད་པ་གཅོད་པར་བྱེད། ཁྱོད་སྲིད་པ་གསོ་
-47-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
བའམ་སྲིད་པ་སྐྱེ་བའི་རྟེན་དུ་གྱུར་པའི་རྣམ་ཤེས་ཡིན་པའི་ཕྱིར།
༼ཁམས་ཀྱི་རྣམ་པའི་རབ་དབྱེ་བདུན།༽
གསུམ་པ་ཁམས་ཀྱི་རྣམ་པའི་རབ་དབྱེ་ལ་བདུན། ངོ་བོ་ལ་ལྟོས་པའི་རབ་དབྱེ།
གྲོགས་ལ་ལྟོས་པའི། རྒྱུ་འབྲས་ལ་ལྟོས་པའི། མདོ་དོན་ལ་ལྟོས་པའི། སྤང་བྱ་ལ་ལྟོས་
པའི། རབ་དབྱེ་གཞན་བསྟན་པ།
དང་པོ་ལ་རྟེན་ཡོད་རྟེན་མེད་ཀྱི་ཁྱད་པར། ཐོགས་བཅས་ཐོགས་མེད་ཀྱི་ཁྱད་
པར། དགེ་མི་དགེ་ལུང་མ་བསྟན་གསུམ་གྱི་ཁྱད་པར། ཁམས་གསུམ་གང་རུང་དུ་རྟོག་
པ་དུ་ཡོད་ཀྱི་ཁྱད་པར་དང་བཞི་ཡོད་དེ། བསྟན་ཡོད་འདི་ནི་གཟུགས་གཅིག་པུ། །
ཞེས་པ་ནས། ཆོས་དང་ཡིད་ཀྱི་རྣམ་ཤེས་ཁམས། །ཞེས་པའི་བར་གྱིས་སྟོན།
གཉིས་པ་གྲོགས་ལ་ལྟོས་པའི་རབ་དབྱེ་ལ། ཟག་བཅས་ཟག་མེད་ཀྱི་ཁྱད་པར
རྟོག་དཔྱོད་དང་བཅས་མ་བཅས་ཀྱི་ཁྱད་པར། དམིགས་བཅས་དམིགས་མེད་ཀྱི། ཟིན་
མ་ཟིན་གྱི། འབྱུང་བ་འབྱུང་འགྱུར་གྱི། བསགས་མ་བསགས་ཀྱི། གཅོད་བྱེད་གཅད་
བྱའི་ཁྱད་པར་ཏེ་བདུན་ཡོད་དེ། དེ་གསུམ་ཟག་བཅས་ཟག་པ་མེད། ཅེས་པ་ནས།
སྲེག་དང་གཞལ་ལ་མི་མཐུན་སྨྲ། ཞེས་པའི་བར་གྱིས་བསྟན་ནོ།
གསུམ་པ་ལ། བྱུང་བ་ཉི་ཤུའི་ཁྱད་པར། བཏགས་རྫས་ཡིན་མིན་གྱི། ཐོབ་པའི་
ཁྱད་པར་ཏེ་གསུམ་ཡོད་དེ། རྣམ་པར་སྨིན་ལས་བྱུང་བ་དང་། ཞེས་པ་ནས། ལྷན་ཅིག་
ཏུ་ཡང་ཐོབ་པ་ཡོད། ཅེས་པའི་བར་གྱིས་བསྟན་ནོ།
བཞི་པ་ལ། ཕྱི་ནང་གི་ཁྱད་པར། རྟེན་བཅས་རྟེན་མཚུངས་ཀྱི་ཁྱད་པར་གཉིས་ཡོད་དེ
ནང་གི་བཅུ་གཉིས་གཟུགས་ལ་སོགས། །ཞེས་སོགས་རྐང་པ་ལྔས་བསྟན་ཏོ། ། ༄༅།
-48-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ།
ལྔ་པ་ལ། མཐོང་སྤང་། སྒོམ་སྤང། སྤང་བྱ་མིན་པའི་ཁྱད་པར་ཏེ། བཅུ་ནི་སྒོམ་
པས་སྤང་བྱ་ཡིན། །ཞེས་སོགས་རྐང་པ་བཞིས་བསྟན་ཏོ། །གཟུགས་ཅན་གྱི་ཁམས་
བཅུ་དང་། དབང་པོའི་རྣམ་པར་ཤེས་པ་ལྔ་སྟེ། བཅོ་ལྔ་པོ་གང་རུང་ལ་སྒོམ་སྤངས་ཀྱིས་
ཁྱབ་སྟེ། དེ་རྣམས་ཟག་བཅས་ཡིན་པས་སྤང་བྱ་ཡིན་པས་ཁྱབ། མཐོང་སྤང་མ་ཡིན་
པའི་ཁྱབ་པའི་ཕྱིར། ཁམས་ཐ་མ་གསུམ་ལ་དེ་གསུམ་གའི་ཆ་ཡོད་དེ། དེ་གསུམ་གྱི་
ཚོགས་པ་ན་ཡོད་པའི་ཐེ་ཚོམ་ཉོན་མོངས་ཅན་སོགས་ཀུན་བཏགས་རྣམས་མཐོང་སྤང༌།
ཟག་བཅས་ལྷག་མ་རྣམས་སྒོམ་སྤང། ཟག་མེད་རྣམས་སྤང་བྱ་མ་ཡིན་པའི་ཕྱིར།
དྲུག་པ་ལ། ལྟ་བ་དང་ལྟ་མིན་གྱི་ཁྱད་པར། དབང་པོའི་ཡུལ་འཛིན་ཚུལ་གྱི་ཁྱད་
པར། རྟེན་གྱི་ཡུལ་ངེས་པ། དབང་པོ་རྟེན་དུ་འཇོག་ཚུལ། དབང་པོ་ལྔ་ལ་རང་མིང་
གི་འདོགས་པའི་རྒྱུ་མཚན། ཡུལ་དབང་རྟེན་གསུམ་གྱིས་མཚུངས་པ་བརྩི་བ་དང་དྲུག་
ཡོད། དང་པོ་ལྔ། མིག་དང་ཆོས་ཀྱི་ཁམས་ཕྱོགས་ནི། ། ཞེས་སོགས་ཀྱིས་བཤད། དྲུག་
པ་ནི། འོ་ན་ལུས་རྟེན་གང་ལ་གནས་ནས་མིག་གི་གཟུགས་ལ་ལྟ་བེ་སོགས་ཀྱི་ཚེ་ན།
ལུས་རྟེན་དེ་དང་། མིག་དབང་སོགས་དེ་དང་། ཡུལ་གཟུགས་སོགས་དེ་དང་། མིག་
གིས་རྣམ་པར་ཤེས་པ་སོགས་དེ་དང་། དེ་རྣམས་མཚུངས་མི་མཚུངས་གང་ཞེ་ན། དེའི་
ལན་སྟོན་པ་ལ། ལུས་ལ་འོག་མའི་མིག་མ་ཡིན། །ཞེས་སོགས་རྐང་པ་བཞིའི་ངག་དོན།
གོང་མའི་ལུས་ལ་འོག་མའི་མིག་བརྟེན་པ་མ་ཡིན་ཏེ། དེ་དེ་ལ་བརྟེན་པ་ལ་དགོས་པ་
མེད་པའི་ཕྱིར། རང་སས་བསྡུས་པའི་མིག་མཆོག་ཏུ་གྱུར་པ་ཡོད་པའི་ཕྱིར། རང་སའི་
ལུས་ལ་རང་སའི་མིག་དབང་དང་། འོག་སའི་ལུས་ལ་གོང་སའི་མིག་བརྟེན་པ་ཡོད་
པར་ཤུགས་ལ་གྲུབ་སྟེ། དཔེར་ན། འདོད་པའི་ལུས་ལ་འདོད་པའི་སས་བསྡུས་ཀྱི་
མིག་དང༌། བསམ་གཏན་གྱི་སས་བསྡུས་ཀྱི་མིག་དབང་བརྟེན་པ་ཡོད་པའི་ཕྱིར། འོག་
སའི་མིག་གིས་ས་གོང་མའི་གཟུགས་མཐོང་བ་མ་ཡིན་ཏེ། མཆོག་དམན་པའི་ཡུལ་དུ་
-49-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
མི་རུང་པའི་ཕྱིར། རང་སའི་མིག་གིས་རང་སའི་གཟུགས་དང་གོང་སའི་མིག་མིས་འོག་སའི་
གཟུགས་མཐོང་བ་ཤུགས་ལ་གྲུབ་སྟེ། དཔེར་ན་འདོད་པའི་མིག་གིས་འདོད་པའི་
གཟུགས་དང་། བསམ་གཏན་གྱི་སས་བསྡུས་ཀྱི་མིག་གིས་འདོད་པའི་གཟུགས་མཐོང་
བ་ལྟ་བུའོ། །འོག་སའི་མིག་དབང་ལ་བརྟེན་པའི་གོང་སའི་རྣམ་པར་ཤེས་པའང་ཡོད་
པ་མ་ཡིན་ཏེ། དམན་པ་མཆོག་གི་རྟེན་དུ་མི་རུང་བའི་ཕྱིར། རང་སའི་མིག་གིས་བདག་
རྐྱེན་བྱས་པའི་རང་སའི་མིག་དང་གོང་སའི་མིག་གིས་བདག་རྐྱེན་བྱས་པའི་འོག་སའི་
མིག་ཡོད་པར་ཤུགས་ལ་གྲུབ་སྟེ། དཔེར་ན་བསམ་གཏན་དང་པོའི་མིག་གིས་བསམ་
གཏན་དང་པོའི་མིག་ཤེས་ཀྱི་བདག་རྐྱེན་བྱེད་པ་དང་། གཉིས་པའི་མིག་དབང་གིས་དང་
པོའི་སས་བསྡུས་ཀྱི་མིག་ཤེས་ཀྱི་བདག་རྐྱེན་བྱེད་པ་ལྟ་བུའོ། །བསམ་གཏན་གཉིས་
པ་ཡན་ཆད་ཀྱི་དབང་ཤེས་ཡིན་ན་དང་པོའི་སས་བསྡུས་ཡིན་པས་ཁྱབ་པོ། མིག་གི་
རྣམ་པར་ཤེས་པ་དེའི་ཡུལ་གཟུགས་ནི་གོང་འོག་རང་ས་ཐམས་ཅད་དུ་རྟོགས་པ་ཡོད་དེ།
བསམ་གཏན་དང་པོའི་སས་བསྡུས་ཀྱི་མིག་ཤེས་ཀྱི་བསམ་གཏན་དང་པོ་ཡན་ཆད་ཀྱི་
གཟུགས་དང་འདོད་པའི་གཟུགས་དང་། བསམ་གཏན་དང་པོའི་གཟུགས་ཡུལ་དུ་བྱེད་
པ་ཡོད་པའི་ཕྱིར། འོག་མས་གོང་མའི་གཟུགས་མི་མཐོང་བར་བཤད་པ་དང་མི་འགལ་
ཏེ། དང་པོའི་མིག་ཤེས་དམན་ཡང་གཉིས་པ་ཡན་ཆད་ཀྱི་མིག་མཆོག་ལ་བརྟེན་པ་ཡོད་
པའི་ཕྱིར། དཔེར་ན་མི་ཕལ་པས་རྒྱལ་པོ་སོགས་ལ་བརྟེན་ནས་བྱ་བ་སྟོབས་ཅན་འགྲུབ་
པ་བཞིན་ནོ། །ལུས་རྟེན་གཅིག་ཉིད་ཀྱིས་ཀྱང་རང་ས་དང་། གོང་འོག་གཉིས་ཀྱི་
གཟུགས་ཡུལ་དུ་བྱེད་པའི་རྣམ་པར་ཤེས་པ་ཐམས་ཅད་ཀྱི་རྟེན་དུ་གྱུར་བ་ཡོད་དེ།
བསམ་གཏན་དང་པོའི་ལུས་ཀྱི་བསམ་གཏན་དང་པོ་དང༌། གཉིས་པ་དང་འདོད་
པའི་ས་སོགས་ཀྱི་སས་བསྡུས་ཀྱི་གཟུགས་ཡུལ་དུ་བྱེད་པའི་རྣམ་པར་ཤེས་པའི་རྟེན་
བྱེད་པ་ལྟར་ཡིན་པའི་ཕྱིར། རྣ་བའང་མིག་ལ་ཇི་ལྟར་བཤད་པ་བཞིན་དུ་ཤེས་པར་བྱ་
-50-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དང་པོ་བཤད་པ
བ་ཡིན་ཏེ། ལུས་ལ་འོག་མའི་རྣ་བ་མིན། །རྣ་བས་གོང་མའི་སྒྲ་མ་ཡིན། །རྣམ་པར་ཤེས་
པ་དེ་ཡི་སྒྲ། །ལུས་ཀྱིའང་གཉིས་ཀ་ཐམས་ཅད་དུ། །ཞེས་འདོན་པར་བྱ་བ་ཡིན་པའི་
ཕྱིར། །སྣ་ལྕེ་ལུས་ཀྱི་དབང་པོ་གསུམ་པོ་དེ་དག་ནི། ཡུལ། རྣམ་ཤེས། རྟེན།
ལུས་དབང་ཐམས་ཅད་རང་དང་ས་མཚུངས་པ་ཁོ་ན་ཡིན་ཏེ། དེ་དག་ཡུལ་དང་ཕྲད་
ནས་ཡུལ་འཛིན་དགོས་པའི་ཕྱིར། འོན་ཀྱང་དམིགས་ཀྱིས་བསལ་ན། ལུས་ཀྱི་དབང་
པོ་རེག་བྱ་ས་མཚུངས་པས་ཁྱབ། ལུས་ཀྱི་རྣམ་ཤེས་དང་དེའི་ཡུལ་དུ་གྱུར་བའི་རེག་
བྱ་ས་མི་མཚུངས་པའང་ཡོད་དེ། བསམ་གཏན་གཉིས་པ་ཡན་ཆད་ཀྱི་ལུས་ཤེས་ཡིན་ན།
བསམ་གཏན་དང་པོའི་སས་བསྡུས་ཡིན་དགོས་པའི་ཕྱིར། ཡང་ཆོས་ཡིད་ཀྱི་རྣམ་ཤེས་
ལུས་རྟེན་རྣམས་མཐའ་གཅིག་དུ་ངེས་པ་མེད་དེ། ཐམས་ཅད་ས་མཚུངས་པའང་སྲིད།
མི་མཚུངས་པའང་སྲིད་པའི་ཕྱིར། བདུན་པ་ནི། རྣམ་པར་ཤེས་པ་གང་གིས་ཤེས་པར་
བྱ་བ། རྟག་མི་རྟག་གི་ཁྱད་པར་དབང་པོ་དང་དབང་པོ་མ་ཡིན་པའི་ཁྱད་པར་དང་
གསུམ་ཡོད་དེ། གཉིས་ཀྱི་རྣམ་ཤེས་ཕྱི་ཡི་ལྔ། ཞེས་སོགས་ཀྱི་བསྟན། གནས་དང་
པོའི་དཀའ་གནས་ལེགས་པར་བཤད་པའོ།། །།
194
པའི་ཕྱིར། དང་པོ་གྲུབ་སྟེ།
-51-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
གནས་གཉིས་པ། དབང་པོ་སྟོན་པའི་མཛོད།
གཉིས་པ་དབང་པོ་སྟོན་པའི་གནས་བཤད་པ་ལ། དབང་པོའི་རྣམ་གཞག །འདུས་
བྱས་ཀྱི་སྐྱེ་ཚུལ། རྒྱུ་རྐྱེན་འབྲས་གསུམ་བཤད་པའོ། །དང་པོ་ལ། དབང་པོའི་རང་
བཞིན། སྐབས་སུ་བབས་པའི་ངོ་བོ། རྣམ་པའི་རབ་དབྱེ། རྙེད་གཏོང་། དགེ་སྦྱོང་ཚུལ་
གྱི་འབྲས་བུ་དབང་པོའི་དུས་ཐོབ་པ། དབང་པོའི་ལྡན་ཚུལ་ལོ།
༼ དབང་པོའི་མཚན་ཉིད་དང་དབྱེ་བ་སོགས་བཤད་པ། ༽
དང་པོ་ནི། བཅུ་གཉིས་ནང་གིར་བཤད་དབང་པོ ཞེས་བཤད་ན། ཅིའི་ཕྱིར་དབང་
པོ་ཞེས་བྱ། དབང་པོ་སོ་སོར་འཇོག་པའི་རྒྱུ་མཚན་གང་སྙམ་ན། བྱེ་བྲག་སྨྲ་བས་དེའི་
ལན་སྟོན་པ་ལ། ལྔ་པོ་རྣམས་ནི་དོན་བཞི་ལ། །ཞེས་སོགས་རྐང་པ་བཞི་གསུངས།
རང་ལན་སྟོན་པ་ལ། རང་གི་དོན་དང་ཐམས་ཅད་ལ། ཞེས་སོགས་རྐང་པ་བཅུ་གསུངས།
འདིའི་སྐབས་སུ། སྤྱི་དོན། གཞུང་དོན་གཉིས། དང་པོ་ལ། མཚན་ཉིད། དབྱེ་བ། ངེས་
ཚིག་གང་གིས་གང་ལ་དབང་བྱེད་པ། གཞུང་དོན་དང་སྦྱར་ཏེ་བཤད་པའོ། །
དང༌པོ༌ནི༌ལྷག་པར་དབང༌བྱེད༌པས་རིགས་སུ་གནས་པས་རབ་ཏུ་ཕྱེ་བ། དབང་
པོའི་མཚན་ཉིད།
གཉིས་པ་ནི ཉེར་གཉིས་ཡོད་དོ། །མིག་སོགས་དབང་པོ་དྲུག་སྲོག་གི་དབང་པོ།
ཕོ་མོའི་དབང་པོ་གཉིས། ཚོར་བའི་དབང་པོ་ལྔ། དད་སོགས་དབང་པོ་ལྔ། ཟག་མེད་
ཀྱི་དབང་པོ་གསུམ་རྣམས་སུ་ཡོད་པའི་ཕྱིར།
-52-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ།
གསུམ་པ་ནི། ཅིའི་ཕྱིར་དབང་པོ་ཞེས་བྱ་ཞེ་ན། ལེགས་སྦྱར་གྱི་སྒྲ་ལས། དབང་
པོའི་སྐད་དོད་ཨིནྡྲ་ཞེས་འབྱུང་ལ། དེ་ལ་ཨིནྡྲ་ཨི་ཤྭ་ར་ཞེས་པ་དབང་ནི་དབང་ཕྱུག་དམ་
པའོ། ཞེས་བསྒྱུར་བས་ལྷག་པར་དབང་བྱེད་པས་ན་དབང་བོ་ཞེས་བརྗོད་དེ། དབུས་
མཐའི་འགྲེལ་བ་ལས། དབང་བྱེད་ཅེས་བྱ་བ་ནི་ལྷག་པར་དབང་བྱེད་པས་ན་དབང་
བྱེད་པ་སྟེ རྒྱུ་ཞེས་བྱ་བའི་ཐ་ཚིག་གོ །ཞེས་གསུངས།
བཞི་པ་ནི། བྱེ་བྲག་སྨྲ་བ་ན་རེ། མིག་སོགས་དབང་པོ་ལྔས་སོ་སོར་དོན་བཞི་
ལ་དབང་བྱེད་ཏེ། རྟེན་མཛེས་པར་བྱེད། ལུས་སྲུང་བར་བྱེད། རང་གི་རྣམ་ཤེས་
མཚུངས་ལྡན་བཅས་པ་སྐྱེད་པར་བྱེད། །རང་རང་གི་ཡུལ་འཛིན་པའི་ཐ་སྙད་ཐུན་མོང་
མ་ཡིན་པ་བཞི་ལ་དབང་བྱེད་པའི་ཕྱིར། དང་པོ་གྲུབ་སྟེ། མིག་ལོང་བ་དང༌རྣ་བ་འོན་
པ་སོགས་ཡིན་ན། ལུས་རྟེན་མི་མཛེས་པས་ཁྱབ་པའི་ཕྱིར། གཉིས་པ་གྲུབ་སྟེ། མིག་
རྣ་བས་ཡུལ་ཡིད་དུ་མི་འོང་པ་མཐོང་ཞིང་ཐོས་པས་ན་སྤོང་། སྣ་ལྕེ་ལུས་གསུམ་གྱིས་
ཁམ་ཟས་ལ་སྤྱོད་པས་ལུས་བསྲུང་བའི་ཕྱིར། གསུམ་པ་གྲུབ་སྟེ། མིག་གིས་རང་གིས་
རྣམ་པར་ཤེས་པའི་བདག་རྐྱེན་བྱེད་པ་ནས། ལུས་དབང་གིས་ལུས་ཀྱི་རྣམ་པར་ཤེས་
པའི་བདག་རྐྱེན་བྱེད་པའི་བར་དུ་ཡིན་པའི་ཕྱིར། བཞི་པ་གྲུབ་སྟེ། མཐོང་ངོ་། །ཐོས་སོ།།
མནམ་མོ། །མྱོང་ངོ་། །རེག་གོ །ཞེས་པའི་ཐ་སྙད་དུ་དེ་ལྔ་ལས་གཞན་ལ་མེད་པའི་
ཕྱིར། ཡིད་ཀྱི་དབང་པོ། སྲོག །ཕོ་མོའི་དབང་པོ་བཞི་ལས། སོ་སོ་རང་ན་དོན་གཉིས་
གཉིས་ལ་ལྷག་པར་དབང་བྱེད་དེ། ཡིད་དབང་གིས་ཡང་སྲིད་དུ་ཉིང་འཚམས་སྦྱོར་
བ་དང་། དབང་པོའི་ངོ་བོ་མཐུན་པར་དབང་བྱེད། སྲོག་གིས་དབང་པོས། རིས་མཐུན་
ཉིང་འཚམས་སྦྱར་བ་དང༌། རིས་མཐུན་གནས་པ་གཉིས་ལ་དབང་བྱེད། ཕོ་མོའི་དབང་
པོས། སེམས་ཅན་གྱི་བྱེ་བྲག་འབྱེད་པ་དང་། ཁྱད་པར་འབྱེད་པ་གཉིས་ལ་དབང་བྱེད་
པའི་ཕྱིར། དང་པོ་གྲུབ་སྟེ། དེས་བར་སྲིད་སྐྱེ་སྲིད་གཉིས་ཀར་ཉིང་མཚམས་སྦྱོར། ཡིད་
-53-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཀྱིས་རྗེས་སུ་ལུས་ངག་གི་ལས་མཐུན་པར་འཇུག་པའི་ཕྱིར། གཉིས་པ་གྲུབ་སྟེ། དེས་
སྐྱེ་སྲིད་དུ་ཉིང་མཚམས་སྦྱོར། དེ་ནས་མ་ཤིའི་བར་དུ་རིས་མཐུན་གནས་པར་བྱེད་པའི་
ཕྱིར། གསུམ་པ་གྲུབ་སྟེ། ཕོ་ནི་དབྱིབས་ཚར། ནུ་མ་ཆུང་། སྐད་གསང་མཐོ། བསམ་
པ་བུད་མེད་ལ་སེམས་པ་སོགས་ཡིན། མོ་ནི་དེ་ལས་ལྡོག་པ་ཡིན་པའི་ཕྱིར། དེ་སྐད་དུ་
ཡང་། ལྔ་པོ་རྣམས་ནི་དོན་བཞི་ལ། །དབང་བྱེད་བཞི་རྣམས་གཉིས་ལ་ལོ། །ཞེས་
གསུངས། ལོ་ཞེས་པ་ནི་སློབ་དཔོན་དང་མདོ་སྡེ་པ་མ་རངས་པའི་ཚིག་ཡིན་པས། དེ་དང་
དེས་ཕྱི་མ་དེ་ཁོ་ན་ལ་དབང་བྱེད་པ་མ་ཡིན་པར་ཐལ་བ་སྟོན་པ་ཡིན་ནོ། །ཡང་ཚོར་
བའི་དབང་པོ་ལྔ་ནི་ཀུན་ནས་ཉོན་མོངས་ལ་ལྷག་པར་དབང་བྱེད་དེ། བདེ་བ་ལས་འདོད་
ཆགས། སྡུག་བསྔལ་ལས་ཞེ་སྡང་། བཏང་སྙོམས་ལས་གཏི་མུག་རྒྱས་པར་འགྱུར་བའི་
ཕྱིར། དབང་པོ་ཐ་མ་བརྒྱད་ནི་རྣམ་བྱང་ལ་ལྷག་པར་དབང་བྱེད་དེ། དད་སོགས་ལྔས་
ཉོན་མོངས་མངོན་གྱུར་བ་མགོ་མནོན། ཟག་མེད་ཀྱི་དབང་པོ་གསུམ་གྱི་དེ་གཅོད་པར་
བྱེད་པའི་ཕྱིར། དེ་སྐད་དུ། ལྔ་དང་བརྒྱད་པོ་དེ་རྣམས་ནི། །ཀུན་ནས་ཉོན་མོངས་རྣམ་
བྱང་ལ། །ཞེས་གསུངས།
སློབ་དཔོན་རང་ལུགས་ནི། མིག་སོགས་དབང་པོ་དྲུག་དབང་པོར་འཇོག་པའི་རྒྱུ་
མཚན་ཡོད་དེ། དང་པོ་ལྔས་རང་རང་གི་དོན་ལ་དམིགས་པ་ལ་ལྷག་པར་དབང་བྱེད།
ཡིད་དབང་གི་ཡུལ་ཐམས་ཅད་དམིགས་པ་ལ་དབང་བྱེད་པའི་ཕྱིར། ཕོ་མོའི་དབང་
པོ་དབང་པོར་འཇོག་པའི་རྒྱུ་མཚན་ཡོད་དེ། རིགས་རྒྱུན་མི་ཆད་པའི་རིགས་རྒྱུད་སྤེལ་
བ་ལ་ལྷག་པར་དབང་བྱེད་པའི་ཕྱིར། དེས་ན་རིགས་རྒྱུན་མི་འཆད་པའི་རིགས་རྒྱུད་
སྤེལ་བ་ལ་ལྷག་པར་དབང་བྱེད་པ་གང་རུང་གི་རིགས་སུ་གནས་པའི་རབ་ཏུ་ཕྱེ་བའི་སྒོ་
ནས་རང་གི་གདགས་གཞིར་གྱུར་བའི་ལུས་དབང་གི་ཆ་ཤས་སུ་དམིགས་པ་ཕོ་མོའི་
དབང་པོ་གང་རུང་གི་མཚན་ཉིད། དེ་གཉིས་སེམས་ཅན་གྱི་བྱེ་བྲག་འབྱེད་པ་དང་། ཁྱད་
-54-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ།
པར་འབྱེད་པ་ཞེས་པའི་ལྡོག་ཆ་ནས་འཇོག་མི་རིགས་ཏེ། གཟུགས་ཁམས་པའི་ལྷ་
རྣམས་དང༌། འདོད་ལྷ་གོང་མ་བཞི་སོགས་ལ་ཕོ་མོའི་དབང་པོ་མེད་ཀྱང་། ཕོ་མོའི་ཁྱད་
པར་དང་བྱེ་བྲག་ཡོད་པའི་ཕྱིར་ཏེ སྐད་གདངས་དབང་པོའི་བྱེ་བྲག་གིས། །དེ་ནི་སྦ་
བར་མི་ནུས་བཞིན། །ཞེས་དང་། ཁམས་མང་པོའི་མདོ་ལས། མོ་ཚངས་པར་བྱེད་
པའི་གནས་མེད་ལ། ཕོ་ནི་གནས་ཡོད་དེ། ཞེས་པ་ནི་ཕོའི་ཁྱད་པར་གྱི་ཆོས་གཞན་དང་
ལྡན་པ་ཙམ་མོ། །ཞེས་དང་། རང་འགྲེལ་ལས། དེ་ནི་ཇི་ལྟར་ན་དེ་དག་ལོ་ཞེས་བྱ།
གང་ལས་འབྱུང་། མོ་ཚངས་པ་ཉིད་བྱེད་པར་གྱུར་བ་གང་ཡིན་པ་དེ་ནི་གནས་མ་ཡིན་
ཞིང་སྐབས་མེད་དེ་གནས་མེད་དོ། །ཕོ་གང་ཡིན་པ་དེ་ནི་གནས་ཡོད་དོ་ཞེས་གསུངས་
ཏེ། ཕོའི་ངོ་བོ་གཞན་འདོད་པའི་ཁམས་ན་ཕོ་རྣམས་ལ་ཡོད་པ་གང་ཡིན་པ་ནི་ཡོད་དོ།
ཞེས་གསུངས། ཕོའི་གནས་འདོད་པའི་ཁམས་ན་ཕོ་རྣམས་ལ་ཡོད་པ་གང་ཡིན་པ་དེ་
ནི་ཡོད་དོ་ཞེས་གསུངས། སྲོག་གི་དབང་པོ་དབང་པོར་འཇོག་པའི་རྒྱུ་མཚན་ཡོད་དེ།
ཕུང་པོ་རིགས་མཐུན་ལྷན་གཅིག་ཏུ་གནས་པ་ལ་ལྷག་པར་དབང་བྱེད་པའི་ཕྱིར། ཚོར་
བའི་དབང་པོ་ལྔ་དབང་པོར་འཇོག་པའི་དབང་པོར་འཇོག་པའི་རྒྱུ་མཚན་ཡོད་དེ། ཀུན་
ནས་ཉོན་མོངས་པའི་ཕྱོགས་ལ་ལྷག་པར་དབང་བྱེད་པའི་ཕྱིར། དད་སོགས་དབང་པོ་
ལྔ་དབང་པོར་འཇོག་པའི་རྒྱུ་མཚན་ཡོད་དེ། འཇིག་རྟེན་པའི་རྣམ་བྱང་ལ་ལྷག་པར་དབང་
བྱེད་པའི་ཕྱིར། ཟག་མེད་དབང་པོ་གསུམ་དབང་པོར་འཇོག་པའི་རྒྱུ་མཚན་ཡོད་དེ། ཀུན་
ཤེས་བྱེད་པའི་དབང་པོས་ཀུན་ཤེས་ཀྱི་དབང་པོ་ཐོབ་པ་དང་། མཐོང་སྤང་སྤོང་བ་
ལ་དབང་བྱེད། ཀུན་ཤེས་ཀྱི་དབང་པོས་ཀུན་ཤེས་ལྡན་པའི་དབང་པོ་ཐོབ་པ་དང་། སྒོམ་
སྤང་སྤོང་བ་ལ་ལྷག་པར་དབང་བྱེད། ཀུན་ཤེས་ལྡན་པའི་དབང་པོས་ལྷག་མེད་མྱང་འདས་
ཐོབ་པ་དང་། རྣམ་གྲོལ་གྱི་དགའ་བདེ་ལ་ལྷག་པར་དབང་བྱེད་པའི་ཕྱིར། དེས་ན་
གོང་ནས་གོང་དུ་མྱང་འདས་ཐོབ། །སོགས་པ་ལ་ནི་དབང་བྱེད་ཕྱིར། །ཞེས་བསྒྱུར་ན་
-55-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
བདེ་ཞེས་རྗེ་ཐམས་ཅད་མཁྱེན་པས་གསུངས།
གཉིས་པ་ནི་དབང་པོ་ཉེར་གཉིས་དབང་པོར་འཇོག་པའི་རྒྱུ་མཚན་ཡོད་དེ། རང་
རང་གི་བྱེད་ལས་སྒོ་ནས་བཞག་པའི་ཕྱིར། ཁོ་ན་རེ། དབང་པོ་ལ་ཉེར་གཉིས་སུ་གྲངས་
མ་ངེས་པར་ཐལ། ངག་གིས་སྨྲ་བ་ལ་དབང་བྱེད། ལག་པས་འདེགས་འཇོག་ལ་
བྱེད། རྐང་པས་འགྲོ་འོང་ལ་དབང་བྱེད། འཕོངས་ཀྱི་དབང་པོ་དང་འདོམས་ཀྱི་དབང་
པོས་བཤང་གཅི་འདོར་བ་ལ་དབང་བྱེད་པའི་ཕྱིར། ཞེ་ན།
བྱེ་བྲག་སྨྲ་བས་མ་ཁྱབ་པའི་ལན་སྟོན་པ་ལ། སེམས་ཀྱི་རྟེན་དང་དེའི་བྱེ་བྲག །
ཅེས་སོགས་རྐང་པ་བཞི་གསུངས། རང་ལན་སྟོན་པ་ལ། ཡང་ན་འཇུག་པའི་རྟེན་དང་
ནི། །ཞེས་སོགས་རྐང་པ་བཞིའི་ངག་དོན་ནི། དབང་པོ་ལ་ཉེར་གཉིས་སུ་གྲངས་ངེས་
ཏེ། ཀུན་ནས་ཉོན་མོངས་ཕྱོགས་ལ་དང་པོ་བཅུ་བཞི། རྣམ་བྱང་གི་ཕྱོགས་ལ་ཕྱི་མ་
བརྒྱད་དུ་གྲངས་ངེས་པའི་ཕྱིར། དང་པོ་གྲུབ་སྟེ། འཁོར་བར་འཇུག་པའི་རྟེན་
གྱི་དབང་དུ་བྱས་ནས། མིག་སོགས་དབང་པོ་དྲུག །འཁོར་བར་སྐྱེ་བའི་དབང་དུ་བྱས་
ནས། ཕོ་མོའི་དབང་པོ། འཁོར་བར་གནས་པའི་དབང་དུ་བྱས་ནས། སྲོག་གི་དབང་
པོ། འཁོར་བར་རྣམ་སྨིན་ལ་ཉེ་བར་སྤྱོད་པའི་དབང་དུ་བྱས་ནས་ཚོར་བའི་དབང་པོ་ལྔ་
རྣམས་བཞག་པ་ཡིན་པའི་ཕྱིར།
གཉིས་པ་གྲུབ་སྟེ་རྣམ་བྱང་ལ་འཇུག་པའི་རྟེན་གྱི་དབང་དུ་བྱས་ནས་དད་སོགས་
དབང་པོ་ལྔ། རྣམ་བྱང་དུ་སྐྱེ་བའི་དབང་དུ་བྱས་ནས་ཀུན་ཤེས་བྱེད་པའི་དབང་པོ། རྣམ་
བྱང་དུ་གནས་པའི་དབང་དུ་བྱས་ནས་ཀུན་ཤེས་པའི་དབང་པོ། རྣམ་གྲོལ་གྱི་དགའ་བདེ་
ལ་སྤྱོད་པའི་དབང་དུ་བྱས་ནས་ཀུན་ཤེས་ལྡན་པའི་དབང་པོ་བཞག་པའི་ཕྱིར།
-56-

མཛོད་ཀྱི་སྤྱི་དོན་ནོར་བུའི་བང་མཛོད་གཉིས་པ་བཤད་པ།
༼སྐབས་སུ་བབ་པའི་དབང་པོའི་ངོ་བོ་བཤད་པ། ༽
གཉིས་པ་སྐབས་སུ་བབ་པའི་ངོ་བོ་བཤད་པ་ནི། གཟུགས་ཅན་གྱི་དབང་པོ་
རྣམས་བཤད་ཟིན། འདིར་ཚོར་བའི་དབང་པོ་ལྔའི་ངོ་བོ་འཆད་པ་ལ། ལུས་ཚོར་སིམ་
པ་མ་ཡིན་གང་། ཞེས་སོགས་ཤོ་ལོ་ཀ་གཅིག་གིས་སྐབས་སུ་གཉིས་ལས་དང་པོ་ནི།
རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ་ལས་
དངོས་སུ་སྐྱེས་པའི་རིགས་སུ་གནས་པས་རབ་ཏུ་ཕྱེ་བའི་ཚོར་བར་དམིགས་པ། ལུས་
ཚོར་གྱི་མཚན་ཉིད། འདི་དང་དབང་ཤེས་སུ་གྱུར་པའི་ཚོར་བ། ཕྱིའི་ཚོར་བ་
གསུམ་དོན་གཅིག །དབྱེ་ན། ལུས་ཚོར་བདེ་སྡུག་བཏང་སྙོམས་གསུམ་ཡོད། ལུས་
ཚོར་ཡང་ཡིན་སིམ་པར་མྱོང་བས་རབ་ཏུ་ཕྱེ་བ་ཡང་ཡིན་པའི་གཞི་མཐུན་པར་དམིགས་
པ་དེ། ལུས་ཚོར་བདེ་བའི་མཚན་ཉིད། འདི་དང་ཚོར་བ་ལ་ལྔར་ཕྱེ་བའི་བདེ་བའི་དབང་
པོ་དོན་གཅིག །ལུས་ཚོར་ཡང་ཡིན་གདུང་བར་མྱོང་བའི་རབ་ཏུ་ཕྱེ་བ་ཡང་ཡིན་པའི་
གཞི་མཐུན་པར་དམིགས་པ། ལུས་ཚོར་སྡུག་བསྔལ་གྱི་མཚན་ཉིད། འདི་དང་ཚོར་བ་
ལ་ལྔར་ཕྱེ་བའི་སྡུག་བསྔལ་གྱི་དབང་པོ་དོན་གཅིག །དེ་ཡང་ཡིན་སེམས་གདུང་གང་
རུང་མ་ཡིན་པར་མྱོང་བ་ཡང་ཡིན་པའི་གཞི་མཐུན་པར་དམིགས་པ། ལུས་ཚོར་བཏང་
སྙོམས་ཀྱི་མཚན་ཉིད། ཚོར་བ་ཡང་ཡིན། རང་གི་ཐུན་མོང་མ་ཡིན་པའི་བདག་རྐྱེན་དུ་
གྱུར་པའི་ཡིད་དབང་ལས་བྱུང་བ་ཡང་ཡིན་པའི་གཞི་མཐུན་པར་དམིགས་པ་སེམས་
ཚོར་གྱི་མཚན་ཉིད། འདི་དང་ཡིད་ཤེས་སུ་གྱུར་པའི་ཚོར་བ། ནང་གི་ཚོར་བ་གསུམ་དོན་
གཅིག །དབྱེ་ན་སེམས་ཚོར་བདེ་སྡུག་བཏང་སྙོམས་གསུམ སིམ་པར་མྱོང་བས་རབ་
ཏུ་ཕྱེ་བའི་སེམས་ཚོར་དུ་དམིགས་པ་དང་པོའི་མཚན་ཉིད། གདུང་བར་མྱོང་བས་རབ་
-57-

༢༡% རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཏུ་ཕྱེ་བའི་སེམས་ཚོར་དུ་དམིགས་པ་གཉིས་པའི་མཚན་ཉིད། སེམས་གདུང་གང་རུང་
ཡིན་པར་མྱོང་བས་རབ་ཏུ་ཕྱེ་བའི་སེམས་ཚོར་དུ་དམིགས་པ་གསུམ་པའི་མཚན་ཉིད།
དང་པོ་དང་ཡིད་བདེ་དོན་གཅིག །གཉིས་པ་དང་ཡིད་མི་བདེ་དོན་གཅིག །ཚོར་བ་ལ་
བདེ་བའི་དབང་པོ། ཡིད་བདེའི་དབང་པོ། སྡུག་བསྔལ་གྱི་དབང་པོ། ཡིད་མི་བདེ་
བའི་དབང་པོ། བཏང་སྙོམས་ཀྱི་དབང་པོ་ལྔར་ཕྱེ་བའི་ལྔ་པོ་ནང་ཕན་ཚུན་འགལ། སྤྱིར་
བདེ་བ་དང་ཡིད་བདེ་མི་འགལ་ཏེ། ཡིད་བདེ་ཡིན་ན་བདེ་བའི་དབང་པོ་ཡིན་དགོས།
ཡིད་མི་བདེ་ཡིན་ན་སྡུག་བསྔལ་ཡིན་དགོས་པའི་ཕྱིར་ཏེ། ཡིད་བདེ་ཡིན་ན་སེམས་
ཚོར་བདེ་བའི་དབང་པོ་ཡིན་པས་ཁྱབ། ཡིད་མི་བདེ་ཡིན་ན་སེམས་ཚོར་སྡུག་བསྔལ་
གྱི་དབང་པོ་ཡིན་པས་ཁྱབ་པའི་ཕྱིར། གསུམ་པ་ནི། སེམས་ཀྱི་དེ་ནི་བདེ་དབང་པོ།
ཞེས་པས་མི་གནོད་དེ། བསམ་གཏན་གསུམ་པའི་སས་བསྡུས་ཀྱི་སེམས་ཚོར་བདེ་
བའི་དབང་པོ་དེ། དགའ་བའི་ཀུན་དཀྲིས་དྲག་པོ་མངོན་དུ་གྱུར་པ་དང་བྲལ་བའི་སེམས་
ཚོར་བདེ་བའི་དབང་པོར་བསྟན་པ་ཡིན་པའི་ཕྱིར་ཏེ རང་འགྲེལ་ལས། བསམ་གཏན་
གསུམ་པ་ན་ནི་སེམས་ཀྱི་ཚོར་བ་སིམ་པ་དེ་ཉིད་བདེ་བའི་དབང་པོ་ཡིན་ཏེ། དེ་ནི་རྣམ་
པར་ཤེས་པའི་ཚོགས་ལྔ་མེད་པའི་ཕྱིར། ལུས་ཀྱི་ཚོར་བ་ནི་མེད་དོ། །ཞེས་གསུངས།
གཉིས་པ་ནི། ཚོར་བའི་དབང་པོ་ལྔ་བཞག་ཏུ་ཡོད་དེ། སིམ་པ་མ་ཡིན་པར་གདུང་
བར་མྱོང་བའི་ལུས་ཚོར་དེ་ལུས་ཚོར་སྡུག་བསྔལ་གྱི་དབང་པོ། སིམ་པར་མྱོང་བའི་ལུས་
ཚོར་དེ། ལུས་ཚོར་བདེ་བའི་དབང་པོ། བསམ་གཏན་གསུམ་པའི་སས་བསྡུས་ཀྱི་ཚོར་
སེམས་ཚོར་བདེ་བའི་དབང་པོ། བསམ་གཏན་དང་པོ་གཉིས་ཀྱི་སས་བསྡུས་ཀྱི་བ།
ཚོར་བ་དེ་ཡིད་བདེའི་དབང་པོ། སིམ་པ་མ་ཡིན་པར་གདུང་བར་མྱོང་བའི་སེམས་ཚོར་
དེ་ཡིད་མི་བདེ་བའི་དབང་པོ། སིམ་གདུང་གཉིས་ཀྱི་བར་མར་མྱོང་བའི་ཚོར་བ་དེ་ཚོར་
བ་བཏང་སྙོམས་ཀྱི་དབང་པོ་ལུས་ཚོར་བཏང་སྙོམས་དང་། སེམས་ཚོར་བཏང་སྙོམས་
-58-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ།
གཉིས་ཀ་ཚོར་བའི་དབང་པོ་ལྔ་འདྲེན་པའི་ཚེ་གཅིག་ཏུ་འདྲེན་པའི་རྒྱུ་མཚན་ཡོད་དེ། དེ་
གཉིས་རྣམ་པར་མི་རྟོག་པ་ཁོ་ན་ངང་གི་སྐྱེ་བའི་ཕྱིར།
༼ཟག་མེད་ཀྱི་དབང་པོ་གསུམ་སོགས་དངོས་སུ་བཤད་པ། ༽
ཟག་མེད་ཀྱི་དབང་པོ་གསུམ་དངོས་སུ་བཤད་པའི་སྒོ་ནས། རྣམ་བྱང་གི་དབང་
པོ་རྒྱས་པར་བཤད་པ་ནི། མཐོང་སྒོམ་མི་སློབ་ལམ་ལ་དགུ །གསུམ་ཡིན། ཞེས་པའི་
སྐབས་སུ་གཉིས་ལས། དང་པོ་ནི། སྒོམ་བྱུང་གི་མངོན་རྟོགས་ཡང་ཡིན། འཇིག་རྟེན་
ལས་འདས་པའི་རྣམ་བྱང་གི་ཕྱོགས་ལ་ལྷག་པར་དབང་བྱེད་པ་ཡང་ཡིན་པའི་གཞི་
མཐུན་པར་གྱུར་པའི་ལམ་བདེན་དུ་དམིགས་པ། ཟག་མེད་ཀྱི་དབང་པོའི་མཚན་ཉིད།
དབྱེ་ན་གསུམ་ཡོད། མཐོང་སྤང་སྤོང་བ་ལ་ལྷག་པར་དབང་བྱེད་པའི་རིགས་སུ་གནས་
པའི་ཟག་མེད་ཀྱི་དབང་པོར་དམིགས་པ། ཀུན་ཤེས་བྱེད་པའི་དབང་པོའི་མཚན་ཉིད།
སྒོམ་སྤང་སྤང་པ་ལ་ལྷག་པར་དབང་བྱེད་པའི་རིགས་སུ་གནས་པས་རབ་ཏུ་ཕྱེ་བའི་
ཟག་མེད་ཀྱི་དབང་པོར་དམིགས་པ། ཀུན་ཤེས་ཀྱི་དབང་པོའི་མཚན་ཉིད། ལྷག་མེད་
ཀྱི་མྱང་འདས་ཐོབ་པ་ལ་དབང་བྱེད་པའི་རིགས་སུ་གནས་པའི་ཟག་མེད་ཀྱི་དབང་
པོར་དམིགས་པ། ཀུན་ཤེས་ལྡན་པའི་དབང་པོའི་མཚན་ཉིད། དེ་རེ་རེ་ལ་དབྱེ་ན།
མཐོང་ལམ། སྒོམ་ལམ། མི་སློབ་ལམ་དུ་གྱུར་པའི། ཡིད་དབང་། བདེ་དབང་། ཡིད་
བདེ། ཚོར་བ་བཏང་སྙོམས། དད་སོགས་དབང་པོ་ལྔ་སྟེ་དགུ་རེ་ཡོད་དོ། །རང་འགྲེལ་
ལས། ཡིད་དང་བདེ་བ་དང་། ཡིད་བདེ་བ་དང་། བཏང་སྙོམས་དག་དང་། དད་
པ་ལ་སོགས་པ་ལྔ་དང་། དབང་པོ་དྲུག་པོ་དེ་དག་ནི་ཟག་པ་དང་བཅས་པ་ཡང་ཡིན་ལ་
ཟག་པ་མེད་པ་ཡང་ཡིན་ནོ། །ཞེས་གསུངས། ས་མཚམས་དང་པོ་ཉན་ཐོས་ཀྱི་མཐོང་
-59-

tni རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
ལམ་སྡུག་བསྔལ་ཆོས་བཟོད་ནས། ཐེག་ཆེན་གྱི་ལམ་རྗེས་བཟོད་ཀྱི་བར་ན་ཡོད།
གཉིས་པ་ཉན་ཐོས་གྱི་ལམ་རྗེས་ཤེས་ནས། ཐེག་ཆེན་གྱི་སྒོམ་ལམ་རྡོ་རྗེ་ལྟ་བུའི་ཏིང་
ངེ་འཛིན་གྱི་བར་ན་ཡོད། གསུམ་པ་མི་སློབ་ལམ་པ་མཐའ་དག་གི་རྒྱུད་ལ་ཡོད། ཞར་
བྱུང་འཇིག་རྟེན་པའི་རྣམ་བྱང་ལ་ལྷག་པར་དབང་བྱེད་པའི་རིགས་སུ་གནས་པའི་སྒོ་
ནས་སྒོམ་བྱུང་ཐོབ་བཞིན་པའི་དབང་པོར་དམིགས་པ། དད་སོགས་དབང་པོ་ལྔ་གང་
རུང་གི་མཚན་ཉིད། དབྱེ་ན་དད་པའི་དབང་པོ། དྲན་པའི་དབང་པོ། བརྩོན་འགྲུས་
ཀྱི་དབང་པོ། ཏིང་ངེ་འཛིན་ཀྱི་དབང་པོ། ཤེས་རབ་ཀྱི་དབང་པོ་སྟེ་ལྔ། འདི་ལྔ་གང་
རུང་ལ་ཐར་ལམ་གྱིས་ཁྱབ། དད་སོགས་ལྔ་གང་རུང་ལ་དེས་མ་ཁྱབ་པོ། ས་མཚམས
ཉན་ཐོས་ཀྱི་སྦྱོར་ལས་དྲོད་ནས་མི་སློབ་ལམ་གྱི་བར་ན་ཡོད།
གཉིས་པ་གཞུང་དོན་ནི། ཟག་མེད་ཀྱི་དབང་པོ་གསུམ་བཞག་ཏུ་ཡོད་དེ། མཐོང་
ལམ་པའི་རྒྱུད་ཀྱི་ཟག་མེད་ཀྱི་དབང་པོ་དགུ་ཀུན་ཤེས་བྱེད་པའི་དབང་པོ། སྒོམ་ལམ་
པའི་རྒྱུད་ཀྱི་དེ་དགུ་ཀུན་ཤེས་ཀྱི་དབང་པོ། མི་སློབ་ལམ་པའི་རྒྱུད་ཀྱི་དེ་དགུ་ཀུན་ཤེས་
ལྡན་པའི་དབང་པོ་ཡིན་པའི་ཕྱིར། ཀུན་ཤེས་ལྡན་པའི་དབང་པོ་དང་ཀུན་ཤེས་པའི་
དབང་པོ་དོན་གཅིག ། གསུམ་པ་དབང་པོའི་རབ་དབྱེ་ལ་གྲོགས་ལ་ལྟོས་པའི་རབ་དབྱེ།
རྒྱུ་འབྲས་ལ་ལྟོས་པའི། ངོ་བོ་ལ་ལྟོས་པའི། སྤང་བྱ་ལ་ལྟོས་པའི་རབ་དབྱེ་དང་བཞི་ཡོད་
པའི་ཕྱིར། གསུམ་ནི་དྲི་མ་མེད། ཅེས་པ་ནས། སྤང་བྱ་མིན་ཡང་གསུམ་མ་ཡིན།
ཞེས་པའི་བར་གྱིས་བསྟན་ཏོ། །བཞི་པ་དབང་པོའི་རྙེད་གཏོང་ནི། འདོད་པར་དང་
པོ་རྣམ་སྨིན་གཉིས། །ཞེས་པ་ནས། དགེ་ལ་ཐམས་ཅད་དག་ཏུ་ལྔ། །ཞེས་པའི་བར་གྱི་
བསྟན་ཏོ།
-60-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ།
༼དགེ་སྦྱོང་ཚུལ་གྱི་འབྲས་བུ་དབང་པོ་དུས་འཐོབ་པ། ༽
ལྔ་པ་དགེ་སྦྱོང་ཚུལ་གྱི་འབྲས་བུ་དབང་པོ་དུས་འཐོབ་པ་ནི། འོ་ན་ཉན་ཐོས་ཀྱི་དགེ་
སྦྱོང་ཚུལ་གྱི་འབྲས་བུ་གང་། ཟག་མེད་ཀྱི་དབང་པོ་དུ་ལ་བརྟེན་ནས་དངོས་སུ་ཐོབ་
པ་ཡིན་ཞེ་ན། དེའི་ལན་སྟོན་པ་ལ། འབྲས་བུ་ཐ་མ་གཉིས་དགུས་འཐོབ། ཅེས་སོགས་
རྐང་པ་བཞིའི་ངག་དོན་ནི། འབྲས་བུ་ཐོག་མ་རྒྱུན་ཞུགས་ཀྱི་འབྲས་བུ་དང་། ཐ་མ་
ཉན་ཐོས་དགྲ་བཅོམ་པའི་འབྲས་བུ་ནི་སོ་སོར་ཟག་མེད་ཀྱི་དབང་པོ་དགུ་རེས་ཐོབ་སྟེ།
དང་པོ་ཉན་ཐོས་ཀྱི་མཐོང་ལམ་རྗེས་བཟོད་ཀྱི་ཚོགས་པ་ན་ཡོད་པའི་དད་སོགས་
དབང་པོ་ལྔ། ཡིད་དབང་ཚོར་བ་བཏང་སྙོམས་ཀྱི་དབང་པོ། མཐོང་སྤང་ཀུན་སྦྱོར་
གསུམ་སྤངས་པའི་བྲལ་ཐོབ་འདྲེན་པར་བྱེད་པའི་ཀུན་ཤེས་བྱེད་པའི་དབང་པོ། དེ་ལྟ་
བུའི་བྲལ་ཐོབ་ཀྱི་རྟེན་བྱེད་པའི་ཀུན་ཤེས་པའི་དབང་པོ་དེ་དགུས་ཐོབ་པའི་ཕྱིར།
གཉིས་པ་ནི། ཉན་ཐོས་ཀྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་གྱི་ཚོགས་པ་
ན་ཡོད་པའི་དད་སོགས་དབང་པོ་ལྔ། ཡིད་དབང་ཚོར་བ་བདེ་བ། ཡིད་བདེ། བཏང་
སྙོམས་གསུམ་གང་རུང་གཅིག །སྒོམ་སྤང་ཉོན་སྒྲིབ་སྤངས་པའི་བྲལ་ཐོབ་འདྲེན་པར་
བྱེད་པའི་ཀུན་ཤེས་ཀྱི་དབང་པོ། དེ་ལྟ་བུའི་བྲལ་ཐོབ་ཀྱི་རྟེན་བྱེད་པའི་ཀུན་ཤེས་ལྡན་
པའི་དབང་པོ་སྟེ། དགུས་ཐོབ་པའི་ཕྱིར།
ཁོ་ན་རེ། རྒྱུན་ཞུགས་ཀྱི་འབྲས་བུ་ཀུན་ཤེས་ཀྱི་དབང་པོ་དང་། དགྲ་བཅོམ་
པའི་འབྲས་བུ་ཀུན་ཤེས་ལྡན་པའི་དབང་པོས་ཐོབ་པ་མ་ཡིན་པར་ཐལ། དེ་དང་དེའི་
ཚེ་འབྲས་བུ་དེ་གཉིས་སོ་སོར་ཐོབ་ཟིན་པའི་ཕྱིར། ཞེ་ན་མ་ཁྱབ་སྟེ། དེ་གཉིས་ཐོབ་
པའི་སྒོ་ནས་སྔར་བཤད་པ། དེ་འདྲ་བའི་བྲལ་ཐོབ་ཀྱི་རྟེན་བྱེད་པས་དེ་ལྟར་བཤད་
-61-

༢ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
པ་ཡིན་པའི་ཕྱིར། རིམ་གྱི་བསྡུས་པའི་འབྲས་བུ་བར་པ་གཉིས་པོ་སོ་སོར་ཟག་མེད་
ཀྱི། དབང་པོ་བདུན་ནམ་བརྒྱད་གང་རུང་གི་དངོས་སུ་ཐོབ་སྟེ། སྔོན་ཞི་གནས་ཤས་
ཆེར་སྤྱད་པ་ཡིན་ན། ཞི་རགས་གི་རྣམ་པ་ཅན་གྱི་སྒོ་ནས་རྗེས་ཐོབ་ཡེ་ཤེས་ཀྱི་ངོ་བོར་
གྱུར་པའི་དད་སོགས་དབང་པོ་ལྔ། ཡིད་དབང་། ཚོར་བ་བཏང་སྙོམས་ཀྱི་དབང་པོ་སྟེ།
བདུན་གྱི་ཐོབ། སྔོན་ལྷག་མཐོང་ཤས་ཆེར་སྤྱད་པ་ཡིན་ན། སྒོམ་ལམ་མཉམ་བཞག་
བདེན་པའི་རྣམ་པ་ཅན་གྱི་ངོ་བོར་གྱུར་བའི་དད་སོགས་ལྔ། ཡིད་དབང་། ཚོར་བ་
བཏང་སྙོམས་ཀྱི་དབང་པོ། ཀུན་ཤེས་ཀྱི་དབང་པོ་སྟེ་བརྒྱད་ཀྱིས་དངོས་སུ་ཐོབ་པའི་
ཕྱིར། ཐོད་རྒལ་འབའ་ཞིག་འབྲས་བུ་བར་པ་གཉིས་སོ་སོར་ཟག་མེད་ཀྱི་དབང་པོ་དགུ་
རེས་དངོས་སུ་ཐོབ་པ་ཡིན་ཏེ། གཉིས་ཀ་རྒྱུན་ཞུགས་ལ་བཤད་པ་ལྟར་དགུས་ཐོབ་
པའི་ཕྱིར། ཁྱད་པར་བཞག་ཏུ་ཡོད་དེ། མཐོང་ལམ་གྱི་སྔ་རོལ་དུ་འདོད་ཉོན་དྲུག་
པ་དང་། དགུ་པ་སྤངས་མ་སྤངས་གྱི་ཁྱད་པར་ཡོད་པའི་ཕྱིར་དང༌། ཐོད་རྒལ་པའི་ཕྱིར་
མི་འོང་བའི་འབྲས་བུ་དང་། དགྲ་བཅོམ་པའི་འབྲས་བུ་གཉིས་ཀ་འདྲ་བར་བསམ་
གཏན་དང་པོ་གཉིས་ཀྱི་དངོས་གཞི་ལ་བརྟེན་ན་ཡིད་བདེ། གསུམ་པའི་དངོས་གཞི་ལ་
བརྟེན་ན་སེམས་ཚོར་བདེ་བའི་དབང་པོ། ཡང་མི་འདྲ་བའི་ཁྱད་པར། ཐོད་རྒལ་བའི་
ཕྱིར་མི་འོང་བའི་འབྲས་བུ་བསམ་གཏན་བཞི་པ་ལ་བརྟེན་ན་ཚོར་བ་བཏང་སྙོམས་
གསུམ་པོ་གང་རུང་ཞེས་སྦྱོར། ཉན་ཐོས་དགྲ་བཅོམ་པའི་འབྲས་བུ་ཟག་མེད་མི་ལྕོགས་
མེད་སོགས་ཟག་མེད་ཀྱི་ས་གཞན་ལ་བརྟེན་ན་ཚོར་བ་བཏང་སྙོམས་ཞེས་སོགས་གསུམ་
པོ་གང་རུང་སྦྱོར་བ་ཡིན་པའི་ཕྱིར། འོ་ན་བསྟན་བཅོས་ཡེ་ཤེས་ལས་འཇུག་པ་ལས། དགྲ་
བཅོམ་པའི་འབྲས་བུའི་དབང་པོ་དུ་ཞིག་གིས་ཐོབ་ཅེ་ན། སྨྲས་པ། དབང་པོ་བཅུ་
གཅིག་གིས་ཐོབ་སྟེ། ཞེས་གསུངས་པ་དང་འགལ་སྙམ་ན་མི་འགལ་ཏེ། དགུས་ཐོབ་
པར་བཤད་པ་ཐོབ་ཐེབས་གཅིག་གི་དབང་དུ་བྱས་པ་ཡིན། བཅུ་གཅིག་གིས་ཐོབ་པར་
-62-

མཛོད་ལས་གནས་གཉིས་པ་བཤད་པ
བཤད་པ་ནི་དགྲ་བཅོམ་དབང་རྟུལ་འགའ་ཞིག་ཡང་ཡང་ཉམས་ནས་སོར་འཇུག་
པའི་ཚེ་བཅུ་གཅིག་གིས་ཐོབ་པ་སྲིད་པ་དགོངས་པའི་ཕྱིར། སྲིད་དེ་དགྲ་བཅོམ་པ་འགའ་
ཞིག༌དང་པོར་ཉེར་བསྡོགས་ཀྱི་བཏང་སྙོམས་ལ་བརྟེན་ནས་ཐོབ། དེ་ནས་ཉམས་ཏེ་
བསམ་གཏན་དང་པོ་གཉིས་གང་རུང་གི་དངོས་གཞི་ལ་བརྟེན་ནས་ལན་གཉིས་པ་ཐོབ་
པ་ལ་དེ་གཉིས་གང་རུང་གི་ཡིད་བདེ་བསྣན་ནས་བཅུ་ལ་བརྟེན་ནས་ཐོབ།ཡང་ཉམས་ཏེ་
གསུམ་པའི་དངོས་གཞི་ལ་བརྟེན་ནས་དགྲ་བཅོམ་པའི་འབྲས་བུ་ལན་གསུམ་པ་ཐོབ་པ་
ན་སེམས་ཚོར་བདེ་བ་བསྣན་ནས་བཅུ་གཅིག་གིས་ཐོབ་པ་སྲིད་པའི་ཕྱིར།
དྲུག་པ་དབང་པོའི་ལྡན་ཚུལ་ལ། ངེས་ལྡན། སྲིད་ལྡན་གཉིས། དང་པོ་ལ།
གསུམ་ལྡན། བཞི་ལྡན། ལྔ། བདུན། བཅུ་གཅིག བཅུ་གསུམ་ལྡན་ཏེ་རིམ་བཞིན་དུ་
སྟོན་པ་ལ། བཏང་སྙོམས་དང་ནི་སྲོག་དང་ནི། །ཞེས་གསུངས་སོ། །གཉིས་པ་སྲིད་ལྡན་
ལ་ཉུང་ལྡན་མང་ལྡན་གཉིས། དང་པོ་ནི། དགེ་མེད་ནང་ན་ཉུང་ལྡན་པ། ཞེས་སོགས་
རྐང་པ་བཞི་བཤད། གཉིས་པ་ནི། མང་པོར་ལྡན་ལ་བཅུ་དགུ་སྟེ། ཞེས་གསུངས།
༼གཟུགས་ཅན་གྱི་སྐྱེ་ཚུལ། ༽
གཉིས་པ་འདུས་བྱས་ཀྱི་སྐྱེ་ཚུལ་ལ། གཟུགས་ཅན་གྱི་སྐྱེ་ཚུལ་དང་། གཟུགས་
ཅན་མ་ཡིན་པའི་སྐྱེ་ཚུལ་གཉིས། དང་པོ་ནི། འདོད་ན་དབང་པོ་མེད་པ་དང་། །ཞེས་
སོགས་རྐང་པ་བཞིའི་སྐབས་སུ། །གཉིས་སྟེ། དང་པོ་ནི། སྤྱིར་ཤེས་བྱ་ཐམས་ཅད་
གཞི་ལྔར་འདུས་ཏེ། གཟུགས་ཀྱི་གཞི། སེམས་ཀྱི་གཞི། སེམས་བྱུང་གི་གཞི། ལྡན་
མིན་འདུ་བྱེད་ཀྱི་གཞི། འདུས་མ་བྱས་ཀྱི་གཞི་རྣམས་སུ་འདུ་བའི་ཕྱིར་ཏེ། རང་འགྲེལ་
ལས། ཤེས་པར་བྱ་བ་ནི་རྣམ་པ་ལྔ་སྟེ། གཟུགས་དང་སེམས་དང་སེམས་བྱུང་གི་ཆོས་
-63-

༢༥ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
རྣམས་དང་སེམས་དང་ལྡན་པ་མ་ཡིན་པའི་འདུ་བྱེད་རྣམས་དང་། འདུས་མ་བྱས་རྣམས་
ཏེ། ཞེས་གསུངས། དེའི་ནང་ནས་འདུས་མ་བྱས་ལ་ཆོས་གང་དང་ཡང་ལྷན་ཅིག་སྐྱེ་བ་
མེད། དེ་ལ་སྐྱེ་བ་མེད་པའི་ཕྱིར། གཞན་རྣམས་ཀྱི་སྐྱེ་ཚུལ་ལ། རྡུལ་ལ་རྫས་ཀྱི་
རྡུལ་དང་། བསགས་པའི་རྡུལ་གཉིས་ལས། རྫས་རྡུལ་ཕྲ་བ་ནི། གཟུགས་ཅན་ཀུན་གྱི་
ཆུང་མཐའ་ཡིན། འདི་དང་རང་གི་འདུས་བྱས་སུ་མཚོན་པའི་སྐྱེ་སོགས་བཞི་དང་ལྷན་
ཅིག་སྐྱེ་བའི་རང་དང་ཐ་དད་པའི་རྡུལ་གཞན་གང་དང་ཡང་ལྷན་ཅིག་སྐྱེ་བ་མེད་དེ། འདིར་
རང་རྐྱ་ཐུབ་པའི་རྫས་ཡོད་ཡིན་པའི་ཕྱིར། དཔེར་ན། གཟུགས་མེད་ཀྱི་རྡུལ་ཕྲ་
རབ་ཡན་གར་བ་བཞིན་ནོ། །དེ་སྐད་དུ་རང་འགྲེལ་ལས། གང་ཡང་སྐྱེ་མེད་ཀྱི་རང་གི་
མཚན་ཉིད་དེ་ལ་རང་གི་མཚན་ཉིད་དེ་དག་རྣམ་པར་ཤེས་པའི་ཚོགས་ལྔར་འདོད་ཀྱི་
རྫས་ཀྱི་རང་གི་མཚན་ཉིད་ལས་ནི་མ་ཡིན་ནོ། །ཞེས་གསུངས། གཉིས་པ་ནི། རྡུལ་ས་
གཉིས་ཡིན་ཡན་ཆད་འདུས་པའི་གོང་བུ་ཡིན་ལ། རྡུལ་ཕྲ་རབ་གཉིས་འདུས་པའི་
གོང་བུ་འདི་རགས་པ་དང་རྡུལ་ཕྲ་རབ་ཀྱི་གཞི་མཐུན་ཡིན་པས། རགས་པ་དང་རྡུལ་
ཕྲ་རབ་མི་འགལ། རྡུལ་ཕྲན་དང་རྡུལ་ཕྲ་རབ་འགལ་ཏེ། རྡུལ་ཕྲ་རབ་བདུན་འདུས་
པའི་གོང་བུ་དེ། རྡུལ་ཕྲན་ཡིན། རྡུལ་ཕྲ་རབ་མ་ཡིན་པའི་ཕྱིར། རགས་པ་དང་རྡུལ་
ཕྲན་ཡང་འགལ་བ་མ་ཡིན་པའི་ཕྱིར་ཏེ། རྡུལ་ཕྲན་བདུན་འདུས་པའི་གོང་བུ་དེའི་གཞི་
མཐུན་ཡིན་པའི་ཕྱིར་ཏེ། དེས་ན་འདོད་པའི་ཁམས་སུ་རྫས་རྡུལ་རྣམས་རྫས་བརྒྱད་དང་
ལྷན་ཅིག་སྐྱེ་བས་ཁྱབ་སྟེ། རང་དང་དངོས་རྒྱུ་ཚོགས་པ་ཚར་གཅིག་པའི་འབྱུང་བཞིའི་
རྡུལ་དང་གཟུགས་སྒྲ་དྲི་རོ་རེག་བྱ་བཞི་རྣམས་དང་ལྷན་གཅིག་སྐྱེ་བས་ཁྱབ་པའི་ཕྱིར།
ལུས་དབང་དང་ལྡན་པ་ལ་རང་བསྣན་པས་དགུ །མིག་སོགས་དབང་པོ་གཞན་དང་
ལྡན་པ་ལ་རང་བསྣན་པས་རྫས་བཅུ་དང་ལྷན་གཅིག་སྐྱེ་བས་ཁྱབ་པའི་ཕྱིར། གཟུགས་
ཀྱི་སས་བསྡུས་ཀྱི་དྲི་རོ་མེད་པས། གཟུགས་ཁམས་ཀྱི་བསགས་རྡུལ་སྐྱེ་ཚུལ་ནི།
-64-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ
གཟུགས་ན་དབང་པོ་མེད་པ་དང་། ། སྒྲ་མེད་ཕྲ་རབ་རྡུལ་རྫས་དྲུག །ལུས་དབང་ལྡན་
ལ་རྫས་བདུན་ཏེ། །དབང་པོ་གཞན་ལྡན་རྫས་བརྒྱད་དོ། ཞེས་སྦྱར་རོ། ཁོ་ན་
རེ། དབྱིབས་ཀྱི་རྡུལ་དང་སྐྱེ་མཆེད་ཀྱི་རྡུལ་མེད་པ་ཐལ། རྫས་རྡུལ་ཕྲ་རབ་ཡིན་
ན་འབྱུང་བ་དང་མི་ལྡན་པས་ཁྱབ། འདོད་པའི་བསགས་རྡུལ་ཡིན་ན་རྫས་བརྒྱད་དང་
མི་ལྡན་པས་ཁྱབ་པའི་ཕྱིར། ཞེ་ན་མ་ཁྱབ་སྟེ། དབྱིབས་ཀྱི་རྡུལ་ཡིན་ན། བསགས་
རྡུལ་ཡིན་པས་ཁྱབ། སྐྱེ་མཆེད་ཀྱི་རྡུལ་རེ་རེ་བ་དང་འབྱུང་བཞིའི་རྡུལ་རེ་རེ་བ་རྫས་
རྡུལ་ཡིན་པའི་ཕྱིར |
གཉིས་པ་གཞུང་དོན་ནི། འདོད་ཁམས་ཀྱི་བསགས་རྡུལ་རྣམས་རྫས་བརྒྱད་དང་
ལྷན་ཅིག་སྐྱེ་སྟེ། འདོད་ཁམས་ན་དབང་པོའི་རྡུལ་མེད་ཅིང་། སྒྲའི་རྡུལ་མེད་པའི་ཕྱིར།
༼ གཟུགས་ཅན་མ་ཡིན་པའི་སྐྱེ་ཚུལ་མདོར་བསྟན་པ།༽
གཉིས་པ་གཟུགས་ཅན་མ་ཡིན་པའི་སྐྱེ་ཚུལ་ལ། བསྟན་བཤད་གཉིས་ལས། དང་
པོ་ནི། སེམས་དང་སེམས་བྱུང་ངེས་ལྷན་ཅིག །ཞེས་་སོགས་རྐང་པ་ཕྱེད་དང་གསུམ་གྱི་
སྐབས་སུ། །གཉིས་ལས། དང་པོ་ནི། དོན་གྱི་ངོ་བོ་ཙམ་མཐོང་བའི་སྒོ་ནས་བྱེད་
ལས་ཡོངས་སུ་རྫོགས་པའི་རིགས་སུ་གནས་པའི་རྣམ་རིག་ཏུ་དམིགས་པ། གཙོ་
བོ་སེམས་ཀྱི་མཚན་ཉིད། དོན་གྱི་ཁྱད་པར་མཐོང་བའི་སྒོ་ནས་བྱེད་ལས་རྫོགས་པའི་
རིགས་སུ་གནས་པའི་རིག་པ་དེ། འཁོར་སེམས་བྱུང་གི་མཚན་ཉིད། སེམས་ལ་དབྱེ་ན
རྣམ་པར་ཤེས་པའི་ཚོགས་དྲུག་དུ་དབྱེ་བ། སེམས་བཅུ་གཉིས་སུ་དབྱེ་བ། ཉི་ཤུར་དབྱེ་
བ་སོགས་དུ་མ་ཡོད། སེམས་བྱུང་ལ་དབྱེ་ན། སྡེ་ཚན་དུ་ངེས་པའི་སེམས་བྱུང༌། སྡེ་
ཚན་དུ་མ་ངེས་པའི་སེམས་བྱུང་གཉིས།
-65-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
དང་པོ་ལ། སེམས་ཀྱི་ས་མང་། དགེ་བའི་ས་མང་། ཉོན་མོངས་ཆེན་པོའི་ས་ས་མང་།
མི་དགེ་བའི་ས་མང་། ཉོན་མོངས་ཆུང་ངུའི་ས་མང་རྣམས་སུ་ཡོད། དང་པོ་གྲུབ་སྟེ།
ཚོར་དང་སེམས་པ་འདུ་ཤེས་དང༌། །འདུན་དང་རེག་དང་བློ་གྲོས་དྲན། །ཡིད་ལ་བྱེད་
པ་མོས་པ་དང་། །ཏིང་ངེ་འཛིན་སེམས་ཐམས་ཅད་ལ། །ཞེས་གསུངས། བཅུ་པོ་འདི་
ཆོས་ཅན། སེམས་ཀྱི་ས་མང་ཡིན་ཏེ། གཙོ་བོའི་སེམས་ཡིན་ན་ཁོའི་འཁོར་དུ་གྱུར་པའི་
ཁྱོད་ཡོད་པས་ཁྱབ་པའི་སེམས་བྱུང་ཡིན་པའི་ཕྱིར། གཉིས་པ་གྲུབ་སྟེ། དད་དང་
བག་ཡོད་ཤིན་ཏུ་སྦྱངས། །བཏང་སྙོམས་ངོ་ཚ་ཤེས་ཁྲེལ་ཡོད། །རྩ་བ་གཉིས་རྣམ་
མི་འཚེ་དང་། །བརྩོན་གྲུས་རྟག་ཏུ་དགེ་ལ་འབྱུང་། ཞེས་གསུངས། བཅུ་པོ་འདི་ཆོས་
ཅན། །དགེ་བའི་ས་མང་ཡིན་ཏེ། རྟགས་སྔར་བཞིན། གསུམ་པ་གྲུབ་སྟེ། རྨོངས་དང་
བག་མེད་ལེ་ལོ་དང་། །མ་དད་པ་དང་རྨུགས་དང་རྒོད། །ཉོན་མོངས་ཅན་ལ་རྟག་
ཏུ་འབྱུང་། ཞེས་གསུངས། དྲུག་པོ་ཆོས་ཅན། ཉོན་མོངས་ཆེན་པོའི་ས་མང་ཡིན་ཏེ།
རྟགས་སྔར་བཞིན། བཞི་པ་གྲུབ་སྟེ། མི་དགེ་ལ་ནི་ཁྲེལ་མེད་དང་། །ངོ་ཚ་མེད་པའོ།
ཞེས་གསུངས། གཉིས་པོ་ཆོས་ཅན། མི་དགེ་བའི་ས་མང་ཡིན་ཏེ། རྒྱུ་མཚན་སྔར་བཞིན།
ལྔ་པ་གྲུབ་སྟེ། ཁྲོ་བ་དང་། ཁོན་དུ་འཛིན་དང་གཡོ་དང་ནི། །ཕྲག་དོག་འཚིག་འཆབ་སེར་
སྣ་དང་། །རྒྱུ་དང་རྒྱགས་དང་རྣམ་འཚེ་ནི། །ཉོན་མོངས་ཆུང་ངུའི་ས་པ་རྣམས། །ཞེས་
གསུངས། བཅུ་པོ་ཆོས་ཅན། ཉོན་མོངས་ཆུང་ངུའི་ས་མང་ཡིན་ཏེ། མཚུངས་ལྡན་
གྲོགས་ཀྱིས་ཆུང་། སྤང་བྱ་རིགས་ཀྱིས་ཆུང་། བརྟེན་པ་རྣམ་ཤེས་ཀྱིས་ཆུང་བ་ཡིན་པ་
གང་ཞིག །ཉོན་མོངས་ཆུང་ངུ་སྟེ། འདོད་པའི་སས་བསྡུས་ཀྱི་ཡིད་ཀྱི་རྣམ་ཤེས་སུ་གྱུར་
པའི་ཉོན་མོངས་ཅན་གྱི་སེམས་ཡིན་ན། དེའི་འཁོར་དུ་ཁྱོད་ཡོད་པས་ཁྱབ་པའི་ཕྱིར།
དེ་རྣམས་མཚུངས་ལྡན་གྲོགས་ཀྱིས་ཆུང་སྟེ། མ་རིག་པ་ཙམ་དང་མཚུངས་པར་ལྡན་
པའི་ཕྱིར། སྤང་བྱ་རིགས་ཀྱིས་ཆུང་སྟེ། སྒོམ་སྤང་ཁོ་ན་ཡིན་པའི་ཕྱིར། བརྟེན་པ་རྣམ་
-66-

མཛོད་ཀྱི་སྤྱི་དོན་ནོར་ང ད་ལས་གནས་གཉིས་པ་བཤད་པ
ཤེས་ཀྱིས་ཆུང་སྟེ། ཡིད་ཀྱི་རྣམ་ཤེས་ཁོ་ན་དང་མཚུངས་པར་ལྡན་པའི་ཕྱིར། འོ་ན་གཙོ་
བོ་སེམས་ཡིན་ན་རང་གི་འཁོར་དུ་སེམས་བྱུང་དུ་འབྱུང་བས་ཁྱབ་ཞེ་ན། འདོད་པའི་
དགེ་སེམས་ཡིན་ན། རང་གི་འཁོར་དུ་སེམས་བྱུང་ཉི་ཤུ་རྩ་གཉིས་འབྱུང་བས་ཁྱབ་སྟེ།
སེམས་ཀྱི་ས་མང་བཅུ། དགེ་བའི་ས་མང་བཅུ། འདོད་སེམས་ཡིན་པས་རྩིང་བའི་རྣམ་
པ་ཅན་གྱི་རྟོག་པ། ཞིབ་པའི་རྣམ་པ་ཅན་གྱི་དཔྱོད་པ་འབྱུང་བས་ཁྱབ། །སྐབས་ལ་
ལར་འགྱོད་པ་དང་། གཉིད་བསྣན་པས་ཉི་ཤུ་རྩ་བཞི་འབྱུང་བས་ཁྱབ་པའི་ཕྱིར། འདོད་
ཆགས། ཁོང་ཁྲོ། ང་རྒྱལ། ཐེ་ཚོམ་སྟེ། བཞི་པོ་གང་རུང་དང་མཚུངས་ལྡན་དུ་མ་འདྲེས་
པའི་རིག་པ་དང་། མཚུངས་ལྡན་གྱི་མི་དགེ་བའི་སེམས་ཡིན་ན། རང་གི་འཁོར་དུ་
སེམས་བྱུང་ཉི་ཤུ་འབྱུང་བས་ཁྱབ་པའི་ཕྱིར་ཏེ། སེམས་ཀྱི་ས་མང་བཅུ། ཉོན་མོངས་
པའི་ས་མང་དྲུག །མི་དགེ་བའི་ས་མང་གཉིས། སྔར་བཞིན་རྟོག་དཔྱོད་གཉིས་འབྱུང་
བས་ཁྱབ་པའི་ཕྱིར། ལོག་ལྟ་བརྟུལ་ཞུགས་མཆོག་འཛིན། ལྟ་བ་མཆོག་འཛིན་
གསུམ་པོ་གང་རུང་དང་མཚུངས་ལྡན་གྱི་མི་དགེ་བའང་བཤད་མ་ཐག་པ་ཉི་ཤུ་འབྱུང་
བས་ཁྱབ། འདོད་ཆགས། ཁོང་ཁྲོ། ང་རྒྱལ། ཐེ་ཚོམ་སྟེ་བཞི་པོ་གང་རུང་དང་
མཚུངས་ལྡན་གྱི་མི་དགེ་བའི་སེམས་ཡིན་ན། རང་གི་འཁོར་དུ་སེམས་བྱུང་ཉི་ཤུ་རྩ་
གཅིག་འབྱུང་བས་ཁྱབ་སྟེ། བཤད་མ་ཐག་པའི་ཉི་ཤུའི་སྟེང་དུ་རང་བསྣན་པས་ཉི་ཤུ་
རྩ་གཅིག་འབྱུང་བའི་ཕྱིར། དེ་བཞིན་དུ་ཁྲོ་བ་སོགས་བཅུ་དང་། འགྱོད་པ་དང་མཚུངས་
ལྡན་སོགས་ལའང་ཤེས་པར་བྱའོ། །འདོད་པའི་སས་བསྡུས་ཀྱི་སྒྲིབ་ལུང་མ་བསྟན་གྱི་
སེམས་ཀྱི་འཁོར་དུ་སེམས་བྱུང་བཅོ་བརྒྱད་འབྱུང་སྟེ། སེམས་ཀྱིས་ས་མང་བཅུ། ཉོན་
མོངས་ཆེན་པོའི་ས་མང་དྲུག རྟོག་དཔྱོད་གཉིས་འབྱུང་བའི་ཕྱིར། འདོད་པའི་མ་སྒྲིབ་
ལུང་མ་བསྟན་གྱི་སེམས་ལ་འཁོར་དུ་བཅུ་གཉིས་འབྱུང་སྟེ། སེམས་ཀྱི་ས་མང་བཅུ།
རྟོག་དཔྱོད་གཉིས་འབྱུང་བའི་ཕྱིར། བསམ་གཏན་དང་པོ་ཡན་ཆད་ཀྱི་དགེ་སེམས་ཡིན་
-67-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ  ོ=༡k
ན་འཁོར་དུ་སེམས་བྱུང་ཉི་ཤུ་འབྱུང་བས་ཁྱབ། དེ་ཡན་ཆད་ཀྱི་སྒྲིབ་ལུང་མ་བསྟན་
གྱི་སེམས་ཡིན་ན་རང་གི་འཁོར་དུ་སེམས་བྱུང་བཅུ་དྲུག་འབྱུང་བས་ཁྱབ་སྟེ། དེ་ཡན་
ཆད་ཀྱི་སས་བསྡུས་ཀྱི་འགྱོད་གཉིད་མི་དགེ་རྣམས་མེད་པའི་ཕྱིར། བསམ་གཏན་དང་
པོའི་དངོས་གཞི་ཁྱད་པར་ཅན་གྱི་སས་བསྡུས་ཀྱི་རྩིང་པའི་རྣམ་པ་ཅན་གྱི་རྟོག་པ་མེད་
པས་ཁྱབ། གཉིས་པ་ཡན་ཆད་ཀྱིས་ཞིབ་པའི་རྣམ་པ་ཅན་གྱི་དཔྱོད་པ་མེད་པས་
ཁྱབ་བོ། །
གཉིས་པ་སྡེ་ཚན་དུ་མ་ངེས་པའི་སེམས་བྱུང་ལ་བརྒྱད་ཡོད་དེ། རྟོག་དང་དཔྱོད་དང་
འགྱོད་པ་དང་། །གཉིད་དང་ཁོང་ཁྲོ་ཆགས་རྣམས་དང༌། །ང་རྒྱལ་ཐེ་ཚོམ་ཞེས་བྱ་བ། །
བརྒྱད་ནི་ངེས་པ་མིན་པར་བཤད། །ཅེས་གསུངས་སོ། གཉིས་པ་གཞུང་དོན་ནི། །སེམས་
སེམས་བྱུང་ངེས་པར་ལྷན་ཅིག་སྐྱེ་སྟེ། དེ་གཉིས་ཕན་ཚུན་འབྱུང་བའི་རྒྱུ་འབྲས་ཡིན་
པའི་ཕྱིར། མདོ་ལས་ཀྱང་། སེམས་ལས་བྱུང་བ་མེད་པ་ཡི། སེམས་ནི་ནམ་ཡང་
མི་འབྱུང་སྟེ། ཉི་མ་དང་ནི་འོད་ཟེར་བཞིན། དེས་ན་དེ་དག་ལྷན་ཅིག་འབྱུང་། ཞེས་
གསུངས་པའི་ཕྱིར། འདུས་བྱས་ཐམས་ཅད་ཆོས་ཅན། རང་གི་སྐྱེ་སོགས་བཞི་དང་སྔ་
ཕྱིར་མི་འབྱུང་སྟེ། ལྷན་ཅིག་ཁོ་ནར་འབྱུང་བའི་ཕྱིར། ཐོབ་པའི་དེ་ཆོས་ཅན། རང་
གི་ཐོབ་བྱའི་ཆོས་དང་སྔ་ཕྱིར་མི་འབྱུང་སྟེ། ལྷན་ཅིག་ཏུ་འབྱུང་བའི་ཕྱིར། ཐོབ་པ་ཡིན་
ན་རང་གི་ཐོབ་བྱའི་ཆོས་དང་ལྷན་ཅིག་སྐྱེ་བས་མ་ཁྱབ་སྟེ། འགོག་པ་གཉིས་འདུས་མ་
བྱས་ཡིན་པའི་ཕྱིར།
༼མཚུངས་ལྡན་གྱི་སྐྱེ་ཚུལ། ༽
ས་མང་རྒྱས་པར་བཤད་པ་ལ། མཚུངས་ལྡན་གྱི་འདུ་བྱེད་དང་། མཚུངས་ལྡན་
མ་ཡིན་པའི་འདུ་བྱེད་བཤད་པའོ། དང་པོ་ནི། སེམས་བྱུང་རྣམ་ལྔ་སྟེ། །ཞེས་སོགས་
-68-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ།
ཀྱི་རྐང་པ་བཞིའི་ངག་དོན་ནི། སྡེ་ཚན་དུ་ངེས་པའི་སེམས་བྱུང་ཆོས་ཅན། ལྔ་ཡོད་དེ།
སེམས་ཀྱི་ས་མང་སོགས་ལྔ་ཡོད་པའི་ཕྱིར། སེམས་ཡིད་རྣམ་ཤེས་ཐ་དད་པ་ལྟ་བུར་
གླེང་ན། དེ་རྣམས་དོན་གཅིག་གམ་ཐ་དད་ཞེ་ན། དེའི་ལན་སྟོན་པ་ལ། སེམས་དང་
ཡིད་དང་རྣམ་ཤེས་ནི། ཞེས་སོགས་རྐང་པ་བཞིའི་སྐབས་སུ། གཉིས་ལས། དང་པོ་ནི།
བྱེ་བྲག་སྨྲ་བ་ན་རེ། དགེ་མི་དགེ་འབྱེད་པས་ན་སེམས། ཡུལ་དུ་མ་ཤེས་པས་ན་ཡིད།
དམིགས་པ་རྣམ་པར་ཤེས་པས་ན་རྣམ་པར་ཤེས་པ་སྟེ། དེ་གསུམ་དོན་གཅིག་ཅེས་
ཟེར་རོ། བག་ཆགས་སོག་པས་ན་སེམས། རྟེན་གྱི་ཆ་ནས་ཡིད། བརྟེན་པའི་ཆ་ནས་
རྣམ་པར་ཤེས་པ། ཡང་རིང་དུ་འགྲོ་བས་ཡིད། སྔོན་དུ་འགྲོ་བས་ན་སེམས། ཡུལ་ཤེས་
པར་བྱེད་པས་རྣམ་པར་ཤེས་པ། དེ་གསུམ་དོན་གཅིག་ཅེས་ཟེར། སེམས་ཙམ་པ་ན་རེ
མ་འོངས་པའི་འཇུག་ཤེས་ཚོགས་དྲུག་ལ་སེམས། ད་ལྟར་བའི་ཚོགས་དྲུག་ལ་རྣམ་
པར་ཤེས་པ། འདས་པའི་ཚོགས་དྲུག་ལ། ཡིད་ཅེས་དང་། ཡང་གདུལ་བྱ་སྐྱོ་བའི་ཕྱིར་
ཁམས་སྟོན་པས་ན། སེམས་ཀྱི་ཁམས། སྐྱེ་མཆེད་སྟོན་པས་ན་ཡིད་ཀྱི་སྐྱེ་མཆེད། ཕུང་
པོ་སྟོན་པས་རྣམ་པར་ཤེས་པའི་ཕུང་པོ་ཞེས་བསྟན་པ་ཡིན་ཏེ། དེ་སྐད་ཡང་། བྱེད་པ་
གསུམ་དང་དུས་གསུམ་ལ། །བསྟན་པ་གསུམ་གྱི་དབང་གིས་སོ། །ཞེས་མཁས་པ་ཀླུ་
མེས་གསུངས། སྤྱིར་དེ་ལྟར་ཡིན་ཀྱང་། སེམས་ཡིད་རྣམ་ཤེས་གསུམ་དུ་ཕྱེ་བའི་སེམས་
ཀུན་གཞིའི་རྣམ་ཤེས། ཡིད་ཉོན་ཡིད། རྣམ་ཤེས་འཇུག་ཤེས་སུ་གྱུར་པའི་རྣམ་ཤེས་ཡིན་
པས། རྣམ་ཤེས་ཚོགས་བརྒྱད་དུ་ཡོད་དེ། རྒྱན་སྟུག་པོ་བཀོད་པ་ལས། ཇི་ལྟར་ཟླ་བ་
སྐར་ཚོགས་དེ། མཁའ་ལ་ལྷན་ཅིག་གནས་པ་ལྟར། དེ་བཞིན་ཀུན་གཞིའི་རྣམ་ཤེས་
ཀྱང་། རྣམ་ཤེས་བདུན་དང་ལྷན་ཅིག་གནས། ཞེས་དང་། སེམས་ནི་ཀུན་གཞིའི་རྣམ་
པར་ཤེས། །ངར་སེམས་བདག་ཉིད་ཡིད་ཡིན་ནོ། །གང་གི་ཡུལ་ལ་འཛིན་བྱེད་པ། །དེ་
ནི་རྣམ་པར་ཤེས་པར་བྱ། །ཞེས་གསུངས་ཤིང་། ཐེག་བསྡུས་བཤད་སྦྱར་ལས། སེམས་
-69-

|༡༩ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
ནི་ཀུན་གཞིའི་རྣམ་ཤེས་སྟེ། །ངར་འཛིན་པ་ནི་ཡིད་ཡིན་ནོ། །ཡུལ་ལ་སོ་སོར་རྣམ་
རིག་པ། །རྣམ་པར་ཤེས་པ་བདག་ཏུ་འདོད། །ཞེས་དང་། ཀུན་བཏུས་ལས་བྱེད་དེ་
གསལ་བར་བཤད། ཞེས་ཟེར
རང་ལུགས་ལ། གཙོ་བོའི་སེམས། ཡིད་ཀྱི་དབང་པོ་ཡིད་ཀྱི་སྐྱེ་མཆེད། རྣམ་པར་
ཤེས་པ། རྣམ་པར་རིག་པ་རྣམས་དོན་གཅིག་ཡིན་ཏེ། སློབ་དཔོན་དབྱིག་ཤེས་ཀྱིས།
སེམས་ཡིད་རྣམ་ཤེས་རྣམ་རིག་རྣམས། །རྣམ་གྲངས། ཞེས་གསུངས་པ་དང་། འདིར་ཡང་།
སེམས་དང་ཡིད་དང་རྣམ་ཤེས་ནི། དོན་གཅིག །ཞེས་གསུངས། སེམས་སེམས་བྱུང་
མཚུངས་ལྡན་རྣམ་པ་ལྔ་མཚུངས་ཡིན་ཏེ། རྟེན། དམིགས་པ། རྣམ་པ། དུས། རྫ་ས་
མཚུངས་པ་ཡིན་པའི་ཕྱིར་ཏེ། རང་འགྲེལ་ལས། ཇི་ལྟར་སེམས་དང་ཡིད་དང་རྣམ་པར་
ཤེས་པ་ཞེས་བྱ་བ་དོན་གཅིག་པ་དེ་བཞིན་དུ་སེམས་བྱུང་དང་། རྟེན་དང་དམིགས་དང་
རྣམ་བཅས་དང་། །མཚུངས་པར་ལྡན་པའང་རྣམ་པ་ལྔ། །ཞེས་སོགས་དང་། རྣམ་པ་
གང་གིས་མཚུངས་པར་ལྡན་པ་ནི། རྣམ་པ་ལྔས་མཚུངས་པར་ལྡན་པས་རྣམ་པ་ལྔ་པོ།
རྟེན་དང་། དམིགས་པ་དང་། རྣམ་པ་དང་། དུས་དང་། རྫས་མཚུངས་པ་ཉིད་ཀྱི་
མཚུངས་པར་ལྡན་ནོ། རྫས་མཚུངས་པ་གང་ཞེ་ན། ཇི་ལྟར་སེམས་གཅིག་པུ་ཁོ་ན་ཡིན་
པ་དེ་བཞིན་དུ་སེམས་ལས་བྱུང་བ་རྣམས་ཀྱང་རེ་རེ་ཡིན་པའོ། །ཞེས་གསུངས། འདིས་
སེམས་སེམས་བྱུང་རྫས་ཐ་དད་མ་ཡིན་པ་དང་། སེམས་གཅིག་གི་འཁོར་དུ་བྱུང་བའི་
སེམས་བྱུང་རྣམས་ཀྱང་ནང་ཕན་ཚུན་རྫས་ཐ་དད་མ་ཡིན་པར་བསྟན་ནོ། །འོ་ན། ཁམས་
གསུམ་གང་གི་སས་བསྡུས་པའི་སེམས་སེམས་བྱུང་དུ་ཡོད་སྙམ་ན། སྡེ་ཚན་དུ་ངེས་
པའི་སེམས་བྱུང་དང་པོ་གསུམ་རྒྱགས་པ། སྡེ་ཚན་དུ་མ་ངེས་པའི་ཆགས་པ། ང་རྒྱལ། ཐེ་
ཚོམ་རྣམས། ཁམས་གསུམ་གའི་སས་བསྡུས། གཡོ་སྒྱུ་རྟོག་དཔྱོད་རྣམས་གང་རུང་ཡིན་
ན་འདོད་ཁམས་དང་བསམ་གཏན་དང་པོ་གང་རུང་གིས་སས་བསྡུས་ཡིན་པས་ཁྱབ།
-70-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ།
སེམས་བྱུང་གཞན་རྣམས་དང་རྣམ་པར་ཤེས་པའི་ཚོགས་དྲུག་ཀ་ལ་འདོད་པའི་སས་
བསྡུས་ཡོད། གཟུགས་ཀྱི་སས་བསྡུས་ཀྱི་ལྕེའི་རྣམ་ཤེས་དང་། གཟུགས་མེད་ཀྱི་སས་
བསྡུས་ཀྱི་དབང་ཤེས་མི་སྲིད་པ་ཡིན་ནོ། གཉིས་པ་གཞུང་དོན་ནི། གཙོ་སེམས། ཡིད་
དབང་། རྣམ་པར་ཤེས་པ་གསུམ་ཆོས་ཅན། དོན་ཐ་དད་མ་ཡིན་ཏེ་དོན་གཅིག་མིང་
གི་རྣམ་གྲངས་ཡིན་པའི་ཕྱིར། སེམས་སེམས་བྱུང་ཆོས་ཅན། མཚུངས་ལྡན་རྣམ་པ་ལྔ་
མཚུངས་ཡིན་ཏེ། རྟེན། དམིགས་པ། རྣམ་པ། དུས། རྫས་མཚུངས་པ་ཡིན་པའི་ཕྱིར།
༼མཚུངས་ལྡན་མ་ཡིན་པའི་འདུ་བྱེད་བཤད་པ།༽
༈ གཉིས་པ་མཚུངས་ལྡན་མ་ཡིན་པའི་འདུ་བྱེད་བཤད་པ་ལ། དབྱེ་བ། སོ་སོའི་
མཚན་ཉིད། འཇུག་བསྡུ་བའོ། དང་པོ་ནི། མི་ལྡན་པ་ཡི་འདུ་བྱེད་རྣམས། ཞེས་སོགས་
རྐང་པ་ལྔའི་སྐབས་སུ། གཉིས་ལས། དང་པོ་ནི། འདུ་བྱེད་ཀྱི་ཕུང་པོ་ཡང་ཡིན་ཤེས་
པ་མ་ཡིན་པ་ཡང་ཡིན་པས་རབ་ཏུ་ཕྱེ་བའི་གཞི་མཐུན་པར་དམིགས་པ། མཚུངས་ལྡན་
མ་ཡིན་པའི་འདུ་བྱེད་ཀྱི་མཚན་ཉིད། དབྱེ་ན་བཅུ་བཞི་ཡོད་དེ། ཐོབ་པ། མ་ཐོབ་པ།
སྐལ་མཉམ། འདུ་ཤེས་མེད་པ། འདུ་ཤེས་མེད་པའི་སྙོམས་འཇུག །འགོག་པའི་
སྙོམས་འཇུག སྲོག་དང་མཚན་ཉིད་བཞི། ཚོགས་གསུམ་རྣམས་སུ་ཡོད་པའི་ཕྱིར།
ལྡན་མིན་འདུ་བྱེད་ལ་དེར་གྲངས་མ་ངེས་ཏེ། དགེ་འདུན་གྱི་དབྱེན་ལྟ་བུ་ཡང་ལྡན་མིན་
འདུ་བྱེད་ཡིན་པའི་ཕྱིར་ཏེ། དགེ་འདུན་དབྱེན་ནི་མི་འཕྲོད་པའི། །རང་བཞིན་ལྡན་
པ་མ་ཡིན་ཆོས། །ཞེས་གསུངས། གཉིས་པ་ནི། ལྡན་མིན་འདུ་བྱེད་ཆོས་ཅན། བཅུ་
བཞི་ཡོད་དེ། ཐོབ་པ་སོགས་དེར་ཡོད་པའི་ཕྱིར། ཡང་ཞེས་སྨོས་པ་དོན་ཡོད་དེ། དགེ་
འདུན་གྱི་དབྱེན་སྡུད་པར་བྱ་བའི་ཆེད་ཡིན་པའི་ཕྱིར།
-71-

Ut རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
པ་གཉིས་པ་ལ། ཐོབ་མ་ཐོབ་བཤད་པ། སྐལ་མཉམ་བཤད་པ། འདུ་ཤེས་མེད་ང
བཤད་པ། སྙོམས་འཇུག་གཉིས་བཤད་པ། སྲོག་བཤད་པ། མཚན་ཉིད་བཞི་བཤད་པ།
ཚོགས་གསུམ་བཤད་པའོ། །དང་པོ་ལ། ཐོབ་པ་བཤད་པ་དང་། མ་ཐོབ་པ་བཤད་པ་
གཉིས་ལས།
༼ མི་ལྡན་པ་བཅུ་བཞི་ལས་ཐོབ་པ་བཤད་པ། ༽
དང་པོ་ནི། ཐོབ་པ་རྙེད་དང་ལྡན་པའོ། །ཞེས་པའི་སྐབས་སུ། གཉིས་ལས། དང་
པོ་ལ། མཚན་ཉིད། དབྱེ་བ། དེའི་ཁྱད་པར་གྱི་ཆོས། དང་པོ། རང་གི་ཐོབ་བྱའི་ཆོས་དེ་
གང་ལ་ལྡན་པར་བྱེད་པའི་བྱེད་ཆོས་སུ་གྱུར་པས་རབ་ཏུ་ཕྱེ་བའི་རྫས་ཡོད་དུ་དམིགས་
པ་ཐོབ་པའི་མཚན་ཉིད། ཐོབ་པ། རྙེད་པ། ལྡན་པ་སོགས་དོན་གཅིག་མིང་གི་རྣམ་
གྲངས་ཡིན། གཉིས་པ་ནི། ཐོབ་པ་ལ་དབྱེ་ན་གསར་དུ་ཐོབ་པ། ཐོབ་པའི་ཐོབ་པ་
གཉིས། རྙེད་པ་ལ་དབྱེ་ན། གསར་དུ་རྙེད་པ། ཉམས་པ་ལས་རྙེད་པ་གཉིས། ལྡན་པ་
ལ་དབྱེ་ན། ཉམས་པ་ལས་ལྡན་པ། ཐོབ་ནས་ལྡན་པའི་ལྡན་པ་གཉིས། གསུམ་པ་
ལ། ཐོབ་པ་རྫས་ཡོད་དུ་བཤད་པ། ཐོབ་པ་ཐོབ་པའི་ཐོབ་པ། ཐོབ་བྱའི་ཆོས་གསུམ་
གྱི་ཁྱད་པར་བཤད་པ། རྒྱུད་ཀྱིས་བསྡུས་མ་བསྡུས་ཀྱི་ཁྱད་པར། དུས་གསུམ་གྱི་ཁྱད་
པར་དགེ་སོགས་གསུམ་གྱི་ཁྱད་པར། ཁམས་གསུམ་གྱི་ཁྱད་པར། སློབ་མི་སློབ་ཀྱི་
ཁྱད་པར། སྤང་བྱ་ཡིན་མ་ཡིན་གྱི་ཁྱད་པར། དམིགས་བསལ་བཤད་པ་དང་དགུ །དང་
པོ་ནི། བྱེ་བྲག་སྨྲ་བ་ན་རེ། ཐོབ་པ་ལ་རྫས་ཡོད་ཀྱིས་ཁྱབ་སྟེ། མདོ་ལས། མི་སློབ་པའི་
ཆོས་བཅུ་སོ་སོར་བསྐྱེད་ཅིང་ཐོབ་ལ། ཀུན་ཏུ་ལྡན་པས་ན་ཡན་ལག་ལྔ་རྣམ་པར་སྤངས་
པའི་དགྲ་བཅོམ་པར་འགྱུར་རོ། །ཞེས་དང་། གང་ལ་ཐོབ་པ་མེད་པ་དེ་ལ་མ་ཐོབ་པ་ཡང་
-72-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ།
མེད་པ་ནི་གྲུབ་པའི་མཐའ་ཡིན་ནོ། །ཞེས་བཞེད། སློབ་དཔོན་དང་མདོ་སྡེ་པ་རྣམས་
ན་རེ། འཁོར་ལོས་སྒྱུར་རྒྱལ་ལ་རྒྱལ་སྲིད་སྣ་བདུན་གྱི་ཐོབ་པ་ཡོད་པར་ཐལ། འཁོར་
ལོས་སྐྱུར་བའི་རྒྱལ་པོ་ནི་རིན་པོ་ཆེ་སྣ་བདུན་དང་ལྡན་པ་ཡིན་ནོ། །ཞེས་གསུངས་པའི་
ཕྱིར། ཁྱབ་པ་ཁས་སོ། །གཞན་ཡང་ཐོབ་པ་ཡིན་ན་ཐོབ་བྱའི་ཆོས་དང་ལྷན་ཅིག་སྐྱེ་
བས་ཁྱབ་པར་ཐལ། ཐོབ་པ་ལ་རྫ་ས་ཡོད་ཀྱིས་ཁྱབ་པའི་ཕྱིར། འདོད་མི་ནུས་ཏེ། འགོག་
པ་གཉིས་ཀྱིས་ཐོབ་པ་ཡོད་པའི་ཕྱིར།
ཁོ་ན་རེ། ཐོབ་པ་ཐོབ་བྱའི་ཆོས་ཀྱི་རྒྱུ་ཡིན་ཞེ་ན། སྐྱེ་བ་དང་སྐྱེ་བའི་སྐྱེ་བ་ཁས་བླངས་
པ་དོན་མེད་པར་ཐལ། དེའི་ཕྱིར། ཞེས་གསུངས། དེ་ལ་བྱེ་བྲག་སྨྲ་བ་ན་རེ། ཐོབ་
པ་དེ་ཐོབ་བྱའི་ཆོས་ཀྱི་འཇོག་བྱེད་ཀྱི་རྒྱུ་ཡིན་ཏེ་ཟག་མེད་ལམ་གྱི་ཐོབ་པ་ཡོད་མེད་ཀྱི་
སྒོ་ནས་འཕགས་པ་སོ་སྐྱེར་འཇོག་པའི་ཕྱིར་ཞེས་ཟེར་རོ།
གཉིས་པ་ནི། དེ་གསུམ་གྱི་ཁྱད་པར་བཞག་དུ་ཡོད་དེ། ཐོབ་པ་དེ་ཐོབ་བྱའི་ཆོས་
དང་ཡང་རྫས་ཐ་དད། ཐོབ་བྱེད་ཀྱི་གང་ཟག་དང་ཡང་རྫས་ཐ་དད། རང་གི་ཐོབ་བྱའི་
ཆོས་དེ་དང་རང་ཐོབ་བྱེད་ཀྱི་གང་ཟག་དེ། ལྡན་པར་བྱེད་པའི་བྱེད་ཆོས་ཡིན་པའི་
ཕྱིར། དཔེར་ན། གླང་བུའི་ཁལ་སྡོམ་པའི་ལན་ཐག་དེ། ལྡན་བྱ་ཁལ་ལས་ཀྱང་
རྫས་ཐ་དད། ལྡན་ཡུལ་གླང་བུ་ལས་ཀྱང་རྫས་ཐ་དད། གླང་བུ་ལ་ཁལ་བཀལ་ཚད་
གླང་བུ་དང་ལྡན་པར་བྱེད་པའི་ཆོས་ཡིན་པ་ལྟ་བུ་དང་། མཐོང་ལམ་ལྟ་བུ་ལ་མཚོན་ན།
མཐོང་ལམ་གྱིས་ཐོབ་པ། མཐོང་ལམ་དེ་མཐོང་ལམ་པ་ལ་ལྡན་པར་བྱེད། མཐོང་ལམ་
གྱིས་ཐོབ་པའི་ཐོབ་པ། མཐོང་ལམ་དང་། མཐོང་ལམ་གྱི་ཐོབ་པ་གཉིས་ཀ་མཐོང་ལམ་
པ་ལ་ལྡན་པར་བྱེད། གསུམ་པོ་ནང་ཕན་ཚུན་ཡང་རྫས་ཐ་དད་པ་ཁོ་ནའོ། །གསུམ་པ་
ནི། ཐོབ་པ་གང་དང་གང་རང་གི་ཐོབ་བྱའི་ཆོས་གང་གི་རྒྱུད་ཀྱི་བསྡུས་པ། དང་པོ་རྒྱུད་
གཅིག་པའི་གང་ཟག་གི་རྒྱུད་ཀྱི་བསྡུས་པ་ཡིན་ཏེ། གཞན་རྒྱུད་ཀྱི་ཐོབ་པ་ལ་དེ་ལས་
-73-

༢༢ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
རྒྱུད་གཞན་པ་གཅིག་དེའི་རྒྱུད་ལ་འབྱུང་ན་ཧ་ཅང་ཐལ་བའི་ཕྱིར། དཔེར་ན། ལས་མ་
བྱས་པ་དང་འཕྲད་པ་བཞིན་ནོ། ཐོབ་པ་ཡིན་ན་རང་གི་ཐོབ་བྱའི་ཆོས་རྒྱུད་ལྡན་གྱི་
གང་ཟག་རྒྱུད་ཀྱིས་བསྡུས་པས་མ་ཁྱབ་སྟེ། ལམ་ལྔ་པོ་གོང་མ་གོང་མ་ལ་གནས་པའི་
གང་ཟག་གི་རྒྱུད་ལ་འོག་མ་འོག་མའི་ཐོབ་པ་ཡོད་པའི་ཕྱིར། ཐོབ་བྱའི་ཆོས་ཡིན་ན་
རྒྱུད་ཀྱིས་བསྡུས་པས་མ་ཁྱབ་སྟེ། འགོག་པ་གཉིས་སྐྱེས་བུའི་རྒྱུད་ཀྱིས་མ་བསྡུས་པའི་
ཕྱིར་ཏེ། ཐོབ་དང་མ་ཐོབ་རང་རྒྱུད་དུ། །གཏོགས་པ་རྣམས་ཀྱིས་འགོག་གཉིས་ཀྱིས། །
ཞེས་གསུངས། འགོག་པ་གཉིས་ཀྱི་ཐོབ་པ་ནི། སྐྱེས་བུའི་རྒྱུད་ཀྱི་བསྡུས་ཏེ། སོ་སོར་
བརྟགས་མིན་གྱི་འགོག་པ་ནི། སེམས་ཅན་ཐམས་ཅད་སོ་སོར་ད་དང་ལྡན། བརྟགས་
འགོག་ནི། སོ་སྐྱེ་དང་འཕགས་པ་སྐད་གཅིག་དང་པོ་མ་གཏོགས་འཕགས་པ་ཐམས་
ཅད་དང་ལྡན་པའི་ཕྱིར། དེས་ན་འགོག་པ་གཉིས་རྒྱུད་ཀྱི་མ་བསྡུས་ཀྱང་དེ་གཉིས་
ཀྱི་དགག་བྱ་རྒྱུད་ཀྱིས་བསྡུས་པས་དེ་གཉིས་ཀྱི་ཐོབ་པ་དང་མ་ཐོབ་པ་གཉིས་ག་རྒྱུད་
ཀྱིས་བསྡུས་པ་ཡོད་དོ། །
བཞི་པ་ནི། ཐོབ་བྱའི་ཆོས་འདས་པ་ལྟ་བུ་རེ་རེ་ལ་དེའི་ཐོབ་པ་འདས་མ་འོངས་ད་
ལྟར་བའི་དུས་ཀྱི་ཐོབ་པ་གསུམ་གསུམ་ཡོད་དེ། དཔེར་ན། འདས་པའི་སོ་ཐར་གྱི་
སྡོམ་པའི་ཐོབ་བྱ་སོ་ཐར་གྱི་སྡོམ་པ་སྔར་སྐྱེས་པ་དང་། དེ་དང་ལྷན་གཅིག་སྐྱེས་པ་དང་།
དེའི་ཕྱིས་འབྱུང་བ་གསུམ་ཡོད་པའི་ཕྱིར། དང་པོ་ལ། ཁྱུ་མཆོག་ལྟར་སྔོན་དུ་ལྡང་
བའི་ཐོབ་པ་ཟེར། གཉིས་པ་ལ། ལུས་དང་གྲིབ་མ་ལྟ་བུའི་ཐོབ་པ་ཟེར། གསུམ་པ་ལ་
བ་ཕྱིར་བེའུ་འབྲང་བ་ལྟ་བུའི་ཐོབ་པ་ཟེར། དེ་སྐད་དུ། དུས་གསུམ་པ་ཡི་རྣམ་པ་
གསུམ། །ཞེས་གསུངས།
ལྔ་པ་ནི། དགེ་བའི་ཐོབ་པ་དགེ་བ། མི་དགེ་བའི་ཐོབ་པ་མི་དགེ་བ། ལུང་མ་
བསྟན་གྱི་ཐོབ་པ་ལུང་མ་བསྟན་ཡིན་ཏེ། དགེ་ལ་སོགས་ཀྱི་དགེ་ལ་སོགས། །ཞེས་གསུངས།
-74-

མཛོད་ཀྱི་སྤྱི་དོན་ནོར་བུའི་བང་མཛོད་་གནས་གཉིས་པ་བཤད་པ
དྲུག་པ་ནི། ཐོབ་བྱའི་ཆོས་འདོད་ཁམས་སུ་གཏོགས་པ་རྣམས་ཀྱི་ཐོབ་པ་འདོད་
ཁམས་སུ་གཏོགས། དེ་བཞིན་དུ་ཁམས་གཞན་གཉིས་ལ་ཡང་ཤེས་པར་བྱའོ། །ཟག་
མེད་ཆོས་ཀྱི་ཐོབ་པ། ཁམས་གསུམ་གང་རུང་དུ་མ་གཏོགས་ཏེ། རང་གཏོགས་རྣམས་
ཀྱི་རང་ཁམས་པ། །མ་གཏོགས་རྣམས་ཀྱི་རྣམ་པ་བཞི། །ཞེས་གསུངས།
བདུན་པ་ནི། སློབ་པའི་ཐོབ་པ་སློབ་པ། མི་སློབ་པའི་ཐོབ་པ་མི་སློབ་པ། གཉིས་ཀ་
མ་ཡིན་པའི་ཐོབ་པ་གཉིས་ཀ་མ་ཡིན་པ་ཡིན་ཏེ། སློབ་དང་མི་སློབ་མིན་གྱིས་གསུམ།
ཞེས་གསུངས།
བརྒྱད་པ་ནི། མཐོང་སྤང་གི་ཐོབ་པ་མཐོང་སྤང་། སྒོམ་སྤང་གི་ཐོབ་པ་སྒོམ་སྤང་།
སྤང་བྱ་མ་ཡིན་པའི་ཐོབ་པའི་ཐོབ་པ་སྤང་བྱ་མ་ཡིན་པ་ཡིན་ཏེ། སྤང་བྱ་མིན་པའི་རྣམ་
གཉིས་འདོད། །ཅེས་གསུངས།
དགུ་པ་ནི། དུས་གསུམ་པ་ཡི་རྣམ་པ་གསུམ། །ཞེས་གསུངས་པ་དེ་ཁྱབ་པ་འཛིན་
པ་མ་ཡིན་ཏེ། མ་སྒྲིབ་ལུང་མ་བསྟན་གྱི་ཐོབ་པ་རང་དང་ལྷན་ཅིག་སྐྱེའི། རང་གི་སྔ་
ཕྱིར་མི་སྐྱེ་བའི་ཕྱིར། མ་སྒྲིབ་ལུང་མ་བསྟན་ཡིན་ན་རང་གི་ཐོབ་པ་རང་དང་ལྷན་ཅིག་
སྐྱེ་བས་མ་ཁྱབ་སྟེ། མིག་དང་རྣ་བའི་མངོན་ཤེས་དང་། སྤྲུལ་སེམས་ལྟ་བུ་ལ་ཐོབ་
པ་དུས་གསུམ་པ་ཡོད་པའི་ཕྱིར་ཏེ། ལུང་བསྟན་མིན་ཐོབ་ལྷན་ཅིག་སྐྱེ། །མངོན་ཤེས་
སྤྲུལ་པ་མ་གཏོགས་པ། །ཞེས་གསུངས། གཉིས་པ་གཞུང་དོན་ནི། ཐོབ་པ་བཞག་
ཏུ་ཡོད་དེ། ཐོབ་པ་རྙེད་པ་ལྡན་པ་རྣམས་རྣམ་གྲངས་ཡིན་པའི་ཕྱིར།
-75-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
༼ མ་ཐོབ་པ་བཤད་པ། ༽
གཉིས་པ་མ་ཐོབ་པ་སྟོན་པ་ནི། མ་ཐོབ་མ་བསྒྲིབས་ལུང་མ་བསྟན། །ཞེས་སོགས་
ཀྱི་སྐབས་སུ། གཉིས་ལས། དང་པོ་ནི། མཚན་ཉིད། དབྱེ་བ། ཁྱད་པར་གྱི་ཆོས་
གསུམ། དང་པོ་ནི། ཐོབ་བྱའི་ཆོས་ཐོབ་པ་ལ་གེགས་བྱེད་པའི་ཆོས་སུ་གྱུར་པའི་ལྡན་
མིན་འདུ་བྱེད་དུ་དམིགས་པ། མ་ཐོབ་པ་ཡིན་པའི་མཚན་ཉིད། །མ་ཐོབ་པ། མ་རྙེད་པ།
མི་ལྡན་པ་གསུམ་དོན་གཅིག་ཡིན་ཏེ། མ་ཐོབ་མ་རྙེད་མི་ལྡན་པ། ཞེས་སྦྱར་བར་བྱ་
བ་ཡིན་པའི་ཕྱིར། དེ་སྐད་དུ་རང་འགྲེལ་ལས། ཟློག་པ་ནི་མ་ཐོབ་པ་ཞེས་བྱ་བར་གྲུབ་
བོ། །ཞེས་གསུངས་སོ། །གཉིས་པ་ནི། དེ་ལ་རྙེད་པའི་མ་ཐོབ་པ། མ་རྙེད་པའི་མ་ཐོབ་
པ། མི་ལྡན་པའི་མ་ཐོབ་པ་གསུམ་ཡོད། གསུམ་པ་ནི། མ་ཐོབ་པ་ནི་ངོ་བོ་མ་བསྒྲིབས་
ལུང་མ་བསྟན་ཡིན་ཏེ། དགེ་མི་དགེ་ལུང་མ་བསྟན་གསུམ་པོ་གང་རུང་གང་ཞིག ཅིག་
ཤོས་གཉིས་པོ་གང་རུང་མ་ཡིན་པའི་ཕྱིར། དགེ་བ་མ་ཡིན་ཏེ། དགེ་རྩ་ཆད་པའི་རྒྱུད་
ལའང་ཡོད་པའི་ཕྱིར། མི་དགེ་བ་མ་ཡིན་ཏེ། མི་དགེ་སྤངས་པའི་རྒྱུད་ལའང་ཡོད་པའི་
ཕྱིར སྒྲིབ་ལུང་མ་བསྟན་མ་ཡིན་ཏེ། དགྲ་བཅོམ་པའི་རྒྱུད་ལའང་ཡོད་པའི་ཕྱིར།
མ་ཐོབ་པ་ལ་དུས་གསུམ་ག་ཡོད་དམ་ཞེ་ན། ཐོབ་བྱའི་ཆོས་འདས་པ་ངདང་མ་སྐྱེས་པའི་
མ་ཐོབ་པ་དུས་གསུམ་ག་ཡོད་ཀྱི། ཐོབ་བྱའི་ཆོས་ད་ལྟར་བའི་མ་ཐོབ་པ་ད་ལྟར་བ་
མེད་དེ། ད་ལྟར་བའི་ཆོས་ཇི་ལྟར་སྟོབས་ཆུང་ཡང་དེའི་ཐོབ་པ་དང་ལྷན་ཅིག་སྐྱེ་བའི་
ཕྱིར་ཏེ། འདས་མ་སྐྱེས་ཀྱི་དེ་རྣམ་གསུམ། ཞེས་གསུངས། མ་ཐོབ་པ་ཡིན་ན་ཁམས་
གསུམ་གང་རུང་དུ་གཏོགས་པས་ཁྱབ་སྟེ། འདོད་ཁམས་ཀྱི་གང་ཟག་གི་རྒྱུད་ལ་ཆོས་
གང་གིས་མ་ཐོབ་པ་སྐྱེས་ཀྱང་འདོད་ཁམས་སུ་གཏོགས། དེས་ཁམས་གཞན་ལའང་
-76-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ།
མཚོན་པའི་ཕྱིར་ཏེ། འདོད་སོགས་གཏོགས་དང་དྲི་མེད་ཀྱིའང་། །ཞེས་གསུངས། སོ་
སྐྱེ་ལ་གང་ཟག་ཡིན་པས་མ་ཁྱབ་སྟེ། ལམ་བདེན་གྱི་མ་ཐོབ་པ་སོ་སྐྱེ་ཡིན་པའི་ཕྱིར་ཏེ།
ལམ་མ་ཐོབ་པ་སོ་སོ་ཡི། །སྐྱེ་བོར་འདོད། །ཅེས་གསུངས་པའི་ཕྱིར། གཉིས་པ་གཞུང་
དོན་ནི། མ་ཐོབ་པའི་ངོ་བོ་བཞག་དུ་ཡོད་དེ། མ་སྒྲིབ་ལུང་མ་བསྟན་ཡིན་པའི་ཕྱིར།
༼སྐལ་མཉམ་དང་འདུ་ཤེས་མེད་པ་བཤད་པ། ༽
གཉིས་པ་སྐལ་མཉམ་བཤད་པ་ནི། སྐལ་མཉམ་སེམས་ཅན་འདྲ་བའོ། །ཞེས་
སོགས་ཀྱི་སྐབས་སུ། མཚན་ཉིད། དབྱེ་བ། དོགས་པ་བཅད་པ་གསུམ། དང་པོ་
ནི། སེམས་ཅན་ཕན་ཚུན་འདྲ་བར་བྱེད་པའི་རྫས་ཀྱང་ཡིན། ལྡན་མིན་འདུ་བྱེད་
ཀྱང་ཡིན་པའི་གཞི་མཐུན་པའི་རྫས་ཡོད་དུ་དམིགས་པ། སྐལ་མཉམ་གྱི་མཚན་ཉིད་ཡིན་
ཏེ། སློབ་དཔོན་གང་སྤེལ་གྱིས། གཡོན་པར་རང་བཞིན་མཚུངས་གྱུར་ཅིང་། །བསམ་
པ་གུས་མཚུངས་སེམས་ཅན་རྣམས། གང་གིས་མཉམ་པར་འགྱུར་བ་ནི། །དེ་ལ་སྐལ་
མཉམ་ཞེས་བརྗོད་དོ། །ཞེས་གསུངས།
གཉིས་པ་ནི་ཐ་དད་མ་ཡིན་པའི་སྐལ་མཉམ་དང་ཐ་དད་པའི་སྐལ་མཉམ་གཉིས།
དང་པོ་ནི། སེམས་ཅན་ཙམ་དུ་འདྲ་བར་བྱེད་པའི་རྫས་ལྟ་བུ། གཉིས་པ་ནི། ལྷ་འམ།
མི་འམ། དགེ་ཚུལ་ཕན་ཚུན་འདྲ་བར་བྱེད་པའི་རྫས་ལྟ་བུ། གསུམ་པ་ནི། སྐལ་མཉམ་
རྫས་སུ་ཡོད་དེ། དེ་དག་ལ་སྒྲ་བློ་དོན་མཐུན་པར་འཇུག་པའི་ཕྱིར་དང་། མདོ་ལས་
ཀྱང་། བརྒྱ་ལ་གལ་ཏེ་མི་རྣམས་དང་སྐལ་བ་མཉམ་པར་སྐྱེས་ན་ཡང་། ཞེས་གསུངས་
པའི་ཕྱིར། སློབ་དཔོན་ན་རེ། ཕྱི་རོལ་གྱི་ས་ལུ་སོགས་ལའང་སྐལ་མཉམ་གྱི་རྫས་ཡོད་
པར་ཐལ། དེ་དག་ལ་སྒྲ་བློ་དོན་མཐུན་པར་འཇུག་པའི་ཕྱིར། ཁྱབ་པ་ཁས། བརྒྱ་ལ་
-77-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
གལ་ཏེ་ཞེས་སོགས་ཀྱང་དེའི་སྒྲུབ་བྱེད་ཡང་དག་མི་རུང་སྟེ། མིར་སྐྱེས་པའི་འདུ་བྱེད་འདྲ་
བ་ཙམ་ལ་དགོངས་པའི་ཕྱིར། ཞེས་གསུངས།
གསུམ་པ་འདུ་ཤེས་མེད་པ་བ་སྟོན་པ་ནི། འདུ་ཤེས་མེད་པ་པ་འདུ་ཤེས། །ཞེས་
སོགས་རྐང་པ་གསུམ་གྱི་སྐབས་སུ། འདུ་ཤེས་མེད་པའི་སྙོམས་འཇུག་དང་ལྡན་པས་
རབ་ཏུ་ཕྱེ་བའི་བསམ་གཏན་བཞི་པའི་ལྷར་དམིགས་པ འདུ་ཤེས་མེད་པ་པའི་མཚན་
ཉིད། འདིའི་ཚེ་ཚད་བསྐལ་ཆེན་ལྔ་བརྒྱ་ཡིན་ལ། མཐའ་གཅིག་ཏུ་མ་ངེས་ཏེ། སྒྲ་མི་
སྙན་མ་གཏོགས་པ་ན་དུས་མ་ཡིན་དུ་འཆི་བ་ཡོད་ཅིང་། གདགས་པ་ལས་ཀྱང་། འབྲས་
བུ་ཆེ་བའི་ལྷ་རྣམས་ཀྱི་ཚེའི་ཚད་ཀྱི་མཐའ་ནི་བསྐལ་བ་ལྔ་བརྒྱ་སྟེ། བར་མ་དོར་འཆི་
བ་ནི་ཡོད་དོ། འདུ་ཤེས་མེད་པའི་སེམས་ཅན་རྣམས་ཀྱང་དེ་དང་འདྲའོ། །ཞེས་གསུངས།
འདིའི་རྒྱུད་ལ་འདུ་ཤེས་གཏན་མེད་མ་ཡིན་ཏེ། སྐྱེ་འཆིའི་སེམས་མངོན་དུ་གྱུར་པའི་
གང་ཟག་ཡིན་ན་ཡིད་དབང་རྒྱུད་ལྡན་ཡིན་དགོས་པའི་ཕྱིར། འདུ་ཤེས་མེད་པ་པ་དེ་
བྱུང་བ་གསུམ་གྱི་ནང་ནས་རྣམ་སྨིན་ལས་བྱུང་བ་ཡིན་ཏེ། འདུ་ཤེས་མེད་པའི་སྙོམས་
འཇུག་བསྒོམས་པའི་འབྲས་བུ་ཡིན་པའི་ཕྱིར། འདུ་ཤེས་མེད་པ་ཡིན་ན་བསམ་གཏན་
བཞི་པའི་ལྷ་ཡིན་པས་ཁྱབ་སྟེ། འབྲས་བུ་ཆེ་ན་འདུ་ཤེས་མེད་པའི་ལྷ། །ཞེས་གསུངས།
འདུ་ཤེས་མེད་པ་དེ་ཤི་འཕོས་མ་ཐག་འདོད་ཁམས་སུ་སྐྱེ་སྟེ། དཔེར་ན། བྱང་སྒྲ་མི་
སྙན་པ་ཤི་འཕོས་མ་ཐག་རྒྱལ་ཆེན་བཞིའི་ལྷར་སྐྱེ་བ་ལེན་པ་བཞིན་ནོ། །
༼སྙོམས་འཇུག་གཉིས་བཤད་པ།༽
བཞི་པ་སྙོམས་འཇུག་གཉིས་བཤད་བ་ལ། འདུ་ཤེས་མེད་པའི་སྙོམས་འཇུག །
འགོག་པའི་སྙོམས་འཇུག །དེ་གཉིས་ཀའི་རྟེན་ཐུན་མོང་དུ་བསྟན་པའོ། །དང་པོ་
-78-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ།
ནི། དེ་བཞིན་འདུ་ཤེས་མེད་སྙོམས་འཇུག །ཅེས་སོགས་རྐང་པ་བཞིའི་སྐབས་སུ་རང་
རྒྱུད་ལྡན་གྱི་གང་ཟག་གི་རྒྱུད་ལ་སེམས་སེམས་བྱུང་མངོན་གྱུར་དུ་ཡོད་པ་འགོག་པར་
བྱེད་པས་རབ་ཏུ་ཕྱེ་བའི་རྫས་ཡོད་ཀྱང་ཡིན། སོ་སྐྱེའི་རྒྱུད་ཀྱིས་བསྡུས་པ་ཡང་ཡིན་
པའི་གཞི་མཐུན་པར་གྱུར་པའི་སེམས་མེད་ཀྱི་སྙོམས་འཇུག་ཏུ་དམིགས་པ། འདུ་ཤེས་
མེད་པའི་སྙོམས་འཇུག་མཚན་ཉིད། སྙོམས་འཇུག་འདི་ཆོས་ཅན། ཁྱད་ཆོས་བདུན་དང་
ལྡན་ཏེ། དགག་བྱ་འགོག་ཚུལ་གྱི་ཁྱད་པར། འདུ་ཤེས་མེད་པ་བ་དེ་བཞིན་དུ་གཟུགས་
ཀྱི་སྟེང་དུ་མཚུངས་ལྡན་འཁོར་བཅས་འགོག་པའི་རང་སྐྱ་ཐུབ་པའི་རྫས་ཡོད་ཡིན་
པ། སའི་ཁྱད་པར་བསམ་གཏན་བཞི་པའི་སས་བསྡུས་པ། ཡིད་བྱེད་དམ་ཀུན་སློང་གི་
ཁྱད་པར་འཁོར་བ་ལས་ངེས་པར་འབྱུང་འདོད་ཀྱི་སྙོམས་འཇུག་པ། ངོ་བོའི་ཁྱད་
པར་དགེ་བ་ཡིན་པ། མྱོང་འགྱུར་གྱི་ཁྱད་པར་སྐྱེ་གནས་མྱོང་འགྱུར་ཁོ་ན་ཡིན་པ། རྟེན་
གྱི་ཁྱད་པར་སོ་སྐྱེ་ཁོ་ནའི་རྒྱུད་ཀྱིས་བསྡུས་པ། ཐོབ་ཚུལ་གྱི་ཁྱད་པར་རང་གི་ཐོབ་
པ་དང་ལྷན་ཅིག་ཁོ་ནར་སྐྱེས་པའི་ཁྱད་པར་བདུན་དང་ལྡན་པའི་ཕྱིར།
གསུམ་པ་ནི། འགོག་པ་ཞེས་པའང་དེ་བཞིན་ཉིད། །ཞེས་སོགས་རྐང་པ་བདུན་
གྱི་སྐབས་སུ། རང་གི་དགག་གཞིར་གྱུར་པའི་གཟུགས་ཀྱི་སྟེང་དུ་རང་གི་དགག་བྱར་
གྱུར་པའི་མཚུངས་ལྡན་འཁོར་བཅས་བཀག་པའི་འཕགས་རྒྱུད་ཀྱི་སྙོམས་འཇུག་ཡང་
ཡིན་ལྡན་མིན་འདུ་བྱེད་ཀྱང་ཡིན་པའི་གཞི་མཐུན་པར་གྱུར་པའི་རང་སྐྱ་ཐུབ་པའི་
རྫས་ཡོད་དུ་དམིགས་པ། འགོག་པའི་སྙོམས་འཇུག་གི་མཚན་ཉིད། སྙོམས་འཇུག་འདི་
ཆོས་ཅན། ཁྱད་ཆོས་བདུན་དང་ལྡན་ཏེ། དགག་བྱ་འགོག་ཚུལ་གྱི་ཁྱད་པར། རང་
གི་དགག་གཞིར་གྱུར་པའི་གཟུགས་ཀྱི་སྟེང་དུ་རང་གི་དགག་བྱར་གྱུར་བའི་མཚུངས་
ལྡན་འཁོར་བཅས་བཀག་པ། ཡིད་བྱེད་དམ་ཀུན་སློང་གི་ཁྱད་པར་ཚོར་འདུ་རགས་པ་
ཞི་བར་འདོད་པའི་བསམ་པས་ཞུགས་པ། སའི་ཁྱད་པར་སྲིད་རྩེའི་སར་གཏོགས་
-79-

teལne རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
པ་སྟེ། འདི་བསྒོམས་པ་ལ་བརྟེན་ནས་སྲིད་རྩེར་སྐྱེ་བ། ངོ་བོའི་ཁྱད་པར་དགེ་བ་ཡིན་
པ། བྱེད་ལས་ཀྱི་ཁྱད་པར་སྐྱེ་གནས་མྱོང་འགྱུར་གྱི་འགོག་སྙོམས། ལན་གྲངས་གཞན་
ལ་མྱོང་འགྱུར་གྱི་འགོག་སྙོམས། རྣམ་སྨིན་མྱོང་བར་མ་ངེས་པའི་འགོག་སྙོམས་དང་
གསུམ་ཡོད། རྟེན་གྱི་ཁྱད་པར་འཕགས་པ་ཁོ་ནའི་རྒྱུད་ལ་ཡོད། ཐོབ་ཚུལ་གྱི་ཁྱད་པར་
ཕལ་ཆེར་སྦྱོར་བ་འབད་རྩོལ་གྱི་སྟོབས་ཀྱི་ཐོབ་པ་ཡིན་པའི་ཁྱད་པར་རྣམས་དང་ལྡན་
པའི་ཕྱིར། ཕལ་ཆེར་སྨོས་པ་ལ་དགོས་པ་ཡོད་དེ། ཐུབ་པ་ཆེན་པོའི་འགོག་སྙོམས་
བྱང་ཆུབ་པ་ན་འབད་མེད་དུ་ཐོབ་པ་ཡིན་ནོ། །ཞེས་ཤེས་པར་བྱ་བའི་ཆེད་ཡིན་པའི་
ཕྱིར། འགོག་སྙོམས་དེ་འཕགས་ལམ་གྱིས་དང་པོར་ཐོབ་པ་མ་ཡིན་ཏེ། ཤེས་བཟོད་
སྐད་ཅིག་མ་བཅུ་དྲུག །སྒོམ་ལམ་བར་ཆད་མེད་ལམ་དགུ །རྣམ་གྲོལ་ལམ་དགུ་སྟེ།
སུམ་ཅུ་རྩ་བཞི་ལ་བརྟེན་ནས་ཐོབ་པའི་ཕྱིར
གསུམ་པ་ནི། གཉིས་ཀ་འདོད་དང་གཟུགས་རྟེན་ཅན། ཞེས་སོགས་རྐང་པ་
གཉིས་ཀྱི་དོན་ནི། སེམས་མེད་ཀྱི་སྙོམས་འཇུག་གཉིས་ཀྱི་ལུས་རྟེན་བཞག་ཏུ་ཡོད་དེ།
གཉིས་ཀ་འདོད་གཟུགས་གང་རུང་གི་རྟེན་ལ་མངོན་དུ་བྱེད། འགོག་སྙོམས་ཕལ་ཆེར་
མིའི་རྟེན་ལ་མངོན་དུ་བྱེད་པའི་ཕྱིར། མི་ཤེས་རབ་ཀྱི་དབང་པོ་གསལ། འཁོར་བ་ལས་
སྐྱོ་ཤས་ཆེ་བའི་ཕྱིར། ཕལ་ཆེར་སྨོས་པ་ལ་དགོས་པ་ཡོད་དེ། འདོད་ལྷའི་རྟེན་ལ་འགོག་
སྙོམས་གསར་དུ་མངོན་དུ་བྱེད་པའི་ཕྱིར་མི་འོང་ལུས་མངོན་བྱེད་ཡོད་པའི་ཕྱིར།
༼སྲོག་བཤད་པ། ༽
ལྔ་པ། སྲོག་བཤད་པ་ནི། སྲོག་ནི་ཚེ་ཡིན་དྲོད་དང་ནི། ཞེས་སོགས་རྐང་པ་
གཉིས་ཀྱི་སྐབས་སུ། སྲོག་གི་དབང་པོ་ལ་མཚན་ཉིད། དབྱེ་བ། བྱེད་ལས་སོ། །དང་
-80-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ།
པོ་ནི། ཕུང་པོའི་རིགས་མཐུན་ལྷན་ཅིག་ཏུ་གནས་པ་ལ་ལྷག་པར་དབང་བྱེད་པའི་
རིགས་སུ་གནས་པས་རབ་ཏུ་ཕྱེ་བའི་ཚེ་ཡིན་པར་དམིགས་པ། སྲོག་གི་དབང་པོའི་
མཚན་ཉིད། དེ་སྐད་དུ། ཀུན་བཏུས་ལས། སྲོག་གི་དབང་པོ་གང་ཞེ་ན། ཁམས་གསུམ་
པའི་ཚེའོ། །ཞེས་དང་། སྲོག་གི་དབང་པོ་གང་ཞེ་ན། སྔོན་གྱི་ལས་ཀྱི་འཕངས་པའི་དུས་
ངེས་པ་ལ་ཚེ་ཞེས་གདགས་སོ་ཞེས་གསུངས་སོ། །འོན་ཀྱང་མངོན་པ་གོང་མ་བ་རྣམས་
ཀྱི་སྲོག་གི་དབང་པོ་བཅོ་བརྒྱད་དུ་བཞེད་དོ། །གཉིས་པ་ནི། དེ་ལ་གཟུགས་ཅན་དུ་
གྱུར་པའི་སྲོག །ཤེས་པར་གྱུར་པའི་སྲོག །ལྡན་མིན་འདུ་བྱེད་དུ་གྱུར་པའི་སྲོག་གསུམ་
ཡོད། དང་པོ་ནི། སྲོག་ཏུ་གྱུར་པའི་རླུང་ངམ་དབུགས་ལྟ་བུ་སྟེ། སྲོག་གཅོད་པ་ནི་
བསམ་བཞིན་དུ་ཞེས་པའི་རང་འགྲེལ་ལས། སྲོག་ཅེས་བྱ་བ་ནི། ལུས་དང་སེམས་ལ་
བརྟེན་ནས་འཇུག་པ་དེ་ལྟ་བུའི་རླུང་ཡིན་ཏེ། དེའི་རྒྱུན་གཅོད་པར་བྱེད་དོ་ཞེས་གསུངས།
གཉིས་པ་ནི། སྲོག་ཏུ་གྱུར་པའི་ཡིད་ཀྱི་རྣམ་ཤེས་ཕྲ་མོ་ལྟ་བུ་སྟེ། སྲོག་རྒྱུན་བཅད་
པ་མི་རིགས་པའི་ཕྱིར་ཏེ། གང་ཟག་ཡིན་ན་སྲོག་དབང་རྒྱུད་ལྡན་ཡིན་དགོས་པའི་ཕྱིར།
སྲོག་ཡིད་གཉིས་ངེས་ལྡན་གྱི་དབང་པོ་ཡིན་པའི་ཕྱིར།
གསུམ་པ་ནི། སྲོག་སྐད་ཅིག་སྔ་མས་ཕྱི་མ་སྐྱེད་པའི་ནུས་པ་ལྟ་བུ། འོ་ན་ཆོས་སྦྱིན་
མའི་མདོ་ལས། ཚེ་དང་དྲོད་དང་རྣམ་ཤེས་འདིས། །གང་ཚེ་ལུས་ནི་འདོར་བྱེད་ཅིང་།
བོར་ནས་དེ་ཚེ་འདུག་པ་ནི། །སེམས་མེད་ཇི་ལྟར་ཤིང་བཞིན་ནོ། །ཞེས་གསུངས་
པ་དང་འགལ་ལོ་ཞེ་ན་མི་འགལ་ཏེ། དེའི་དོན། སྲོག་དང་། ཚེ དྲོད། རྣམ་ཤེས་
རྣམས་ཕན་ཚུན་བརྟེན་པའི་དོན་ཡིན་པའི་ཕྱིར་ཏེ། རྒྱན་སྟུག་པོ་བཀོད་པ་ལས། ཚེ་དང་
དྲོད་དང་རྣམ་ཤེས་འདིས། །གང་ཚེ་ལུས་འདི་བོར་གྱུར་པ། །དེ་ཚེ་ལུས་འདི་དོར་བར་
སྟེ། །ཤིང་བཞིན་ཚོར་བ་མེད་པའོ། །ཞེས་གསུངས། མདོ་སྡེ་པ་ན་རེ། ཚེ་དང་དྲོད་
རྣམས་ཟློག་པ་མི་རིགས་པར་ཐལ། དེ་ཕན་ཚུན་རྟེན་བརྟེན་པ་ཡིན་པའི་ཕྱིར། ཞེས་
-81-7

" རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཟེར། ཁ་ཅིག་སྐྱོན་དེ་སྤང་བར་འདོད་ནས། སྔོན་གྱི་ལས་ཚེའི་རྟེན་ཡིན་ཏེ། ལས་ཀྱི་ཇི་
ལྟར་འཕངས་པའི་བཞིན་ཚེ་གནས་པའི་ཕྱིར། ཞེས་ཟེར་ན་རང་ལན་རྩ་བར་མ་ཁྱབ་སྟེ།
ལྷན་ཅིག་འབྱུང་བའི་རྒྱུ་འབྲས་བཞིན་ནོ། །
གསུམ་པ་ནི། བྱེད་ལས་དང་ལྡན་ཏེ། ཁམས་འོག་མ་གཉིས་སུ་དྲོད་དང་རྣམ་ཤེས་
ཀྱི་རྟེན་བྱེད། གཟུགས་མེད་ཀྱི་རྣམ་ཤེས་ཁོ་ནའི་རྟེན་བྱེད་པའི་ཕྱིར་ཏེ། རྣམ་བཤད་
རིགས་པ་ལས། ཚེ་ནི་དྲོད་དང་རྣམ་པར་ཤེས་པ་གཉིས་ཀའི་གཞིར་གྱུར་པའི་ཆོས་
གང་ཡིན་པ་སྟེ། སྲོག་ཅེས་བྱ་བའི་རྣམ་གྲངས་སོ། །ཞེས་དང་། སྲོག་ནི་ཚེ་ཡིན་
དྲོད་དང་ནི། རྣམ་ཤེས་རྟེན་གང་ཡིན་པའོ། ཞེས་གསུངས།
༼མཚན་ཉིད་བཞི་བཤད་པ།༽
དྲུག་པ། མཚན་ཉིད་བཞི་སྟོན་པ་ནི། མཚན་ཉིད་དག་ན་སྐྱེ་བ་དང་། །ཞེས་སོགས་
རྐང་པ་དྲུག་གི་སྐབས་སུ། སྐྱེ་བ། རྒ་བ། གནས་པ། མི་རྟག་པ་བཞི་ཆོས་ཅན། འདུས་
བྱས་ཀྱི་མཚན་ཉིད་ཡིན་ཏེ། འདུས་བྱས་ཀྱི་འཇོག་བྱེད་ཡིན་པའི་ཕྱིར། བུམ་པ་ལྟ་
བུ་འདུས་བྱས་སུ་སྒྲུབ་བྱེད་ཀྱི་རྟགས་ཡང་དག་ཡིན་པའི་ཕྱིར། དེ་ཡང་བུམ་པ་མཚན་
གཞི། འདུས་བྱས་ཡིན་པར་མཚོན། ཁྱོད་སྐྱེ་བ་རྒ་བ་གནས་པ་མི་རྟག་པ་ཡིན། ཞེས་
མཚོན་དུ་རུང་ཞིང་། ཁྱོད་ལ་དེ་རྣམས་ཡོད་པ་ཞེས་དང་། ཁྱོད་དེ་རྣམས་དང་ལྡན་པ་
ཞེས་མི་སྦྱོར་ཏེ། ཁྱབ་པ་འཁྲུལ་པའི་ཕྱིར། བཞི་པོ་དེ་བྱེད་ལས་དང་ལྡན་ཏེ། སྐྱེ་བས་
སྐྱེད་པར་བྱེད། རྒ་བས་བཀྲི་བར་བྱེད། གནས་པས་གནས་པར་བྱེད། མི་རྟག་
པས་འཇིག་པར་བྱེད་པའི་ཕྱིར། བཞི་པོ་རིམ་བཞིན་དུ་འབྱུང་བ་མ་ཡིན་ཏེ། ལྷན་
ཅིག་འབྱུང་བའི་ཕྱིར། འདུས་བྱས་ཡིན་ན་རང་གི་སྐྱེ་སོགས་བཞི་དང་ལྷན་ཅིག་ཏུ་འབྱུང་
-82-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ།
བས་ཁྱབ་པའི་ཕྱིར་ཏེ། ཐམས་ཅད་འདུས་བྱས་མཚན་ཉིད་དང་། ཞེས་གསུངས།
ཁོ་ན་རེ། མདོ་ལས། གསུམ་པོ་འདི་དག་ནི་འདུས་བྱས་ཀྱི་མཚན་ཉིད་ཡིན་
ཏེ། འདུས་བྱས་སྐྱེ་བར་ཡང་མངོན། འཇིག་པར་ཡང་མངོན། གནས་པ་ལས་
གཞན་དུ་འགྱུར་བར་ཡང་མངོན། ཞེས་གསུངས་པ་མི་འཐད་པར་ཐལ། འདུས་
བྱས་ཡིན་ན་སྐྱེ་སོགས་བཞི་ག་ཡིན་དགོས་པའི་ཕྱིར། ཞེས་ཟེར། བྱེ་བྲག་སྨྲ་བ་ན་རེ།
མ་ཁྱབ་སྟེ། སེམས་ཅན་རྣམས་སྐྱོ་བ་སྐྱེད་པའི་ཕྱིར་དུ་གནས་པ་དངོས་སུ་མ་གསུངས་
པ་ཡིན་གྱི་གནས་པ་མེད་པ་མ་ཡིན་པའི་ཕྱིར། ཞེས་ཟེར། མདོ་སྡེ་པ་ན་རེ། གནས་
པ་ཡང་སྟོན། གནས་པ་ལས་གཞན་དུ་འགྱུར་བ་ཞེས་སྦྲེལ་ནས་བསྟན་པའི་ཕྱིར། དེ་
ལྟར་སྟོན་པའི་རྒྱུ་མཚན་ཡོད་དེ། གནས་པ་ཆགས་པའི་གཞི་ཡིན་པས་ཆགས་པ་མེད་
པར་བྱ་བའི་ཆེད་ཡིན་པའི་ཕྱིར།
ཁོ་ན་རེ། སྐྱེ་བ་སོགས་བཞི་ཆོས་ཅན། ཁྱོད་ཀྱི་སྐྱེ་སོགས་བཞི་ཡོད་པར་ཐལ
ཁྱོད་འདུས་བྱས་ཡིན་པའི་ཕྱིར། འདོད་ན། ཐུག་མེད་དུ་ཐལ། ཞེས་ཟེར་ན། མ་
ཁྱབ་སྟེ། འདུས་བྱས་གཅིག་སྐྱེ་བའི་ཚེ་སྐྱེ་བ་དེ་ཆོས་བརྒྱད་དང་། སྐྱེ་བའི་སྐྱེ་བ་དེ་ཆོས་
གཅིག་ལ་བྱེད་པ་འཇུག་པའི་ཕྱིར་ཏེ། འདུས་བྱས་ཀྱི་སྐྱེ་བས་འདུས་བྱས་དང་། རང་མི་
གཏོགས་པ་འདུས་བྱས་ཀྱི་རྒ་བ་སོགས་གསུམ་སྟེ་བཞི་འདུས་བྱས་ཀྱི་སྐྱེ་བའི་སྐྱེ་བ་
སོགས་བཞི་སྟེ་བརྒྱད་མ་འོངས་པ་ནས་ད་ལྟར་བར་འདྲེན་པར་བྱེད། འདུས་བྱས་ཀྱི་
སྐྱེ་བའི་སྐྱེ་བས་འདུས་བྱས་ཀྱི་རྩ་བའི་སྐྱེ་བ་གཅིག་པུ་དེ་སྐྱེད་པར་བྱེད་པའི་ཕྱིར་དང་།
དེ་བཞིན་དུ་རྒ་བས་རང་མ་གཏོགས་པ་བརྒྱད་རྙིངས་པར་བྱེད། རྒ་བའི་རྒ་བས་རྩ་
བའི་རྒ་བ་གཅིག་པུ་རྙིངས་པར་བྱེད། གནས་པས་རང་མ་གཏོགས་པ་བརྒྱད་དེ་ལྟར་དུ་
འཛིན་པར་བྱེད་པའི་ཕྱིར་དང་། མི་རྟག་པསཔས་རང་མ་གཏོགས་པ་བརྒྱད་འདས་པར་
སྤོང་པར་བྱེད། མི་རྟག་པའི་མི་རྟག་པས་རྩ་བའི་མི་རྟག་པ་གཅིག་པུ་འདས་པར་སྤོང་
-83-

Yi ">> རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
བར་བྱེད་པའི་ཕྱིར། ཁོ་ན་རེ། མ་འོངས་པ་ཐམས་ཅད་གཅིག་པར་སྐྱེ་བར་ཐལ།
མ་འོངས་པའི་སྐྱེ་བས་སྐྱེད་བྱ་སྐྱེད་པར་བྱེད་པའི་ཕྱིར་ན་མ་ཁྱབ་སྟེ། རྒྱུ་དང་རྐྱེན་ཚོགས་
པ་མེད་པར་སྐྱེ་བ་ཁོ་ནས་སྐྱེད་བྱ་རྣམས་སྐྱེད་པར་བྱེད་པ་མ་ཡིན་པའི་ཕྱིར།
༼ཚོགས་གསུམ་བཤད་པ། ༽
བདུན་པ། ཚོགས་གསུམ་བཤད་པ་ནི། མིང་གི་ཚོགས་ལ་སོགས་པ་ནི། ཞེས་སོགས་
རྐང་པ་གཉིས་ཀྱི་སྐབས་སུ། ཚོགས་གསུམ་བཞག་ཏུ་ཡོད་དེ། མིང་སྐད་ཅིག་སྔ་ཕྱི་དུ་
མ་ཚོགས་པའི་ཚོགས་པ་མིང་གི་ཚོགས། ཚིག་སྐད་ཅིག་སྔ་ཕྱི་དུ་མ་ཚོགས་པའི་ཚོགས་
པ་ཚིག་གི་ཚོགས། ཡི་གེ་སྐད་ཅིག་སྔ་ཕྱི་དུ་མ་ཚོགས་པའི་ཚོགས་པ་ཡི་གེའི་ཚོགས་ཡིན་
པའི་ཕྱིར། ཚོགས་གསུམ་པོ་གང་རུང་ལ་ལྡན་མིན་འདུ་བྱེད་ཀྱི་ཁྱབ། མིང་ཚིག་ཡི་གེ་
གསུམ་གང་རུང་ལ་རྗོད་བྱེད་ཀྱི་སྒྲས་ཁྱབ་སྟེ། སློབ་དཔོན་རྒྱལ་པོ་སྲས་ཀྱི། དེ་ལྟར་ན་
མིང་ནི་རང་གི་མཚན་ཉིད་བརྗོད་པར་བྱེད་པ་ཡིན་ལ། ཚིག་གི་བྱ་བ་ལ་སོགས་པའི་འབྲེལ་
བའི་ཁྱད་པར་བརྗོད་པར་བྱེད་པ་ཡིན་ནོ། །ཡི་གེ་ནི་མིང་ཚིག་གི་གཞིར་གྱུར་པ་སྟེ། ཡིད་
ཡུལ་ན་སྣང་བའི་ཀ་ལ་སོགས་པའོ། ཞེས་གསུངས།
༼ ཆོས་ཀྱི་ཁྱད་པར་བཤད་པའི་སྒོ་ནས་འཇུག་བསྡུ་བ། ༽
གསུམ་པ། འཇུག་བསྡུ་བ་ནི། འདོད་དང་གཟུགས་གཏོགས་སེམས་ཅན་སྟོན། །
ཞེས་སོགས་རྐང་པ་དྲུག་གི་སྐབས་སུ་ཚོགས་གསུམ་པ་འདོད་པ་དང་གཟུགས་སུ་
གཏོགས་ཀྱི་གཟུགས་མེད་དུ་མ་གཏོགས་ཏེ། དེ་ན་སྒྲ་མེད་པའི་ཕྱིར། དེ་ཆོས་ཅན།
-84-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ
ཁྱད་ཆོས་གསུམ་དང་ལྡན་ཏེ། སེམས་ཅན་དུ་སྟོན་པ། རྒྱུ་མཐུན་ལས་བྱུང་བ། མ་
བསྒྲིབས་ལུང་མ་བསྟན་ཡིན་པའི་ཁྱད་པར་དང་ལྡན་པའི་ཕྱིར། ཞེས་འཆད་པ་ལ། འདོད་
དང་གཟུགས་གཏོགས་སེམས་ཅན་སྟོན། རྒྱུ་མཐུན་ལུང་བསྟན་མིན། །ཞེས་གསུངས། དེ་
བཞིན་དུ་སྐལ་མཉམ་ཆོས་ཅན། ཁྱོད་འབྱུང་བའི་ཁྱད་པར་དང་ལྡན་ཏེ། སེམས་
ཅན་དུ་སྟོན་པ་དང་། རྒྱུ་མཐུན་ལས་བྱུང་བའི་ཕྱིར། མ་བསྒྲིབ་ལུང་མ་བསྟན་ཆོས་ཅན།
ཁྱད་ཆོས་གསུམ་དང་ལྡན་ཏེ། སྔར་ཚོགས་ཀྱི་སྐབས་སུ་ཇི་སྐད་བཤད་པ་དེའི་ཕྱིར། དེ་
ཆོས་ཅན། རྒྱུ་མཐུན་ཁོ་ན་ལས་བྱུང་བ་མ་ཡིན་ཏེ། རྣམ་སྨིན་ལས་བྱུང་བའང་ཡོད་པའི་
ཕྱིར། ཞེས་འཆད་པ་ལ། དེ་བཞིན། སྐལ་མཉམ་རྣམ་པར་སྨིན་པའང་ཡིན། །ཞེས་
གསུངས། ཐོབ་བྱའི་ཆོས་ཁམས་གསུམ་དུ་གཏོགས་པ་རྣམས་ནི་ཆོས་ཅན། ཁྱོད་
ཀྱི་ཐོབ་པ་ལ་རྣམ་པ་གཉིས་ཡོད་དེ། རྒྱུ་མཐུན་དང་རྣམ་སྨིན་ལས་བྱུང་བ་གཉིས་ཡོད་
པའི་ཕྱིར། དེར་ཐལ། འདུས་བྱས་ཀྱི་མཚན་ཉིད་སྐྱེ་སོགས་རྣམས་ཀྱང་རྒྱུ་དེ་ཉིད་དང་
ལྡན་པའི་ཕྱིར། ཞེས་འཆད་པ་ལ། ཁམས་གསུམ་པ་སྟེ་ཐོབ་རྣམ་གཉིས། མཚན་ཉིད་
རྣམས་ཀྱང་ཞེས་གསུངས། གོང་དུ་བཤད་པའི་སྙོམས་འཇུག་གཉིས་དང་མི་ལྡན་
པའི་འདུ་བྱེད་དག་ཆོས་ཅན། རྣམ་སྨིན་ལས་བྱུང་བ་མ་ཡིན་ཏེ། རྒྱུ་མཐུན་གྱི་རྒྱུ་ཁོ་ན་
ལས་བྱུང་བ་ཡིན་པའི་ཕྱིར། ཞེས་འཆད་པ་ལ། སྙོམས་འཇུག་དང་། མི་ལྡན་པ་དག་རྒྱུ་
མཐུན་པ། ཞེས་གསུངས།
གསུམ་པ་རྒྱུ་རྐྱེན་འབྲས་བུ་གསུམ་བཤད་པ་ལ། རྒྱུ་བཤད་པ། འབྲས་བུ་བཤད་
པ། རྐྱེན་བཤད་པའོ།
-85-1

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
༼རྒྱུ་དྲུག་བཤད་པ། ༽
དང་པོ་ནི། བྱེད་རྒྱུ་ལྷན་ཅིག་འབྱུང་བ་དང་། ཞེས་སོགས་ཀྱི་སྐབས་སུ། སྤྱི་དོན་དང་
སོ་སོའི་རང་
གཞུང་དོན་གཉིས། དང་པོ་ནི། རྒྱུ་ལ་མཚན་ཉིད། དབྱེ་བ། བསྡུ་བ།
བཞིན། རྒྱུ་དྲུག་གྲུབ་མཐའ་སྨྲ་བ་གང་གིས་འདོད་པ། རྒྱུ་དྲུག་འགལ་མི་འགལ་
ལ་དཔྱད་པའོ། །དང་པོ་ནི། ཕན་འདོགས་པར་བྱེད་པའི་རིགས་སུ་གནས་པའི་རབ་ཏུ་
བ། རིགས་གནས་སྨོས་པ་ལ་དགོས་པ་ཡོད་དེ། བྱེད་རྒྱུ་སྡུད་པར་བྱ་བའི་ཆེད་ཡིན་
པའི་ཕྱིར། གཉིས་པ་ནི། བྱེད་རྒྱུ། ལྷན་ཅིག་འབྱུང་བའི་རྒྱུ། སྐལ་མཉམ་གྱི་རྒྱུ།
མཚུངས་ལྡན་གྱི་རྒྱུ། ཀུན་འགྲོའི་རྒྱུ། རྣམ་སྨིན་གྱི་རྒྱུ་རྣམས་སུ་ཡོད་དོ། །
གསུམ་པ་ནི། བསྡུ་ན། གཉིས་སུ་འདུ་སྟེ། ཐུན་མོང་མ་ཡིན་པའི་རྒྱུ་གཉིས་སུ་འདུ་
བའི་ཕྱིར། དང་པོ་ནི། བྱེད་རྒྱུ་ལྟ་བུ། གཉིས་པ་ཡང་གཉིས་སུ་འདུ་སྟེ། དུས་མཉམ་
པའི་རྒྱུ། མི་མཉམ་པའི་རྒྱུ་གཉིས་སུ་འདུ་བའི་ཕྱིར་ཏེ། ལྷན་མཚུངས་གཉིས་དང་པོ།
གཞན་གསུམ་གཉིས་པར་འདུས་པའི་ཕྱིར།
བཞི་པ་ནི། གེགས་མི་བྱེད་པས་རབ་ཏུ་ཕྱེ་བའི་རིགས་སུ་གནས་པའི་ཆོས་སུ་དམིགས་
པ། བྱེད་རྒྱུའི་མཚན་ཉིད། བྱེད་རྒྱུའི་རྒྱུ་དོན་ཡོད་དེ། རང་ལས་གཞན་པ་བྱེད་རྒྱུའི་
རྒྱུ། །ཞེས་གསུངས་པའི་ཕྱིར། གཞི་གྲུབ་ན་བྱེད་རྒྱུ་ཡིན་པས་ཁྱབ། དབྱེ་ན། བྱེད་རྒྱུ་
བྱེད་པ་དང་བཅས་པ་དང་། བྱེད་རྒྱུ་བྱེད་པས་སྟོང་པའོ། །དང་པོ་དང་འདུས་བྱས་དོན་
གཅིག །གཉིས་པ་དང་འདུས་མ་བྱས་ཀྱི་ཆོས་དོན་གཅིག །འདུས་བྱས་རང་ལས་གཞན་
པའི་ཆོས་ཐམས་ཅད། འདུས་བྱས་ཀྱི་བྱེད་རྒྱུ་ཡིན་ཏེ། དེ་འདུས་བྱས་སྐྱེ་བ་ལ་གེགས་
མི་བྱེད་པ་ཙམ་དུ་གནས་པའི་ཕྱིར། དཔེར་ན། རྒྱལ་པོས་གནོད་པ་མ་བྱས་པ་ལ་རྒྱལ་
-86-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ
པོས་བདེ་བར་བྱས་སོ། །ཞེས་བརྗོད་པ་ལྟ་བུ། ལྷན་ཅིག་འབྱུང་བའི་ཕན་གདགས་
བྱ་དང་འདོགས་བྱེད་དུ་དམིགས་པ་ལྷན་ཅིག་འབྱུང་བའི་རྒྱུའི་མཚན་ཉིད། ལྷན་ཅིག་
འབྱུང་གང་ཕན་ཚུན་འབྲས། ཞེས་གསུངས། མཚན་གཞི་ནི་ལྷན་ཅིག་ཏུ་ཚོགས་
པའི་འབྱུང་བ་བཞི་བཞིན་དང༌། སེམས་ཀྱི་རྗེས་འཇུག་དང་སེམས་བཞིན་དང་། འདུས་
བྱས་དང་སྐྱེ་སོགས་བཞི་བཞིན་ཏེ། འབྱུང་བཞི་ནི་སེམས་ཀྱི་རྗེས་འཇུག་དང་། སེམས་
དང་མཚན་ཉིད་མཚན་གཞི་བཞིན། ཞེས་གསུངས། རང་དང་ས་གཅིག་པའི་རིགས་འདྲ་
ཕྱི་མ་སྐྱེད་པར་བྱེད་པས་རབ་ཏུ་ཕྱེ་བ། སྐལ་མཉམ་གྱི་རྒྱུའི་མཚན་ཉིད་དེ། སྐལ་
མཉམ་རྒྱུ་ནི་འདྲ་བའོ། །ཞེས་གསུངས། མཚན་གཞི་ནི། དགེ་བ་སྔ་མས་དགེ་བ་ཕྱི་མའི་
སྐལ་མཉམ་གྱི་རྒྱུ་བྱེད་པ་ལྟ་བུ་སྟེ། རང་རིགས་ས་པའོ་སྔར་སྐྱེས་རྣམས། ཞེས་གསུངས།
མཚུངས་ལྡན་རྣམ་པར་ལྔས་མཚུངས་པར་ལྡན་པའི་སྒོ་ནས་ཕན་ཚུན་ཕན་གདགས་
བྱར་དམིགས་པ། མཚུངས་ལྡན་གྱི་རྒྱུའི་མཚན་ཉིད། སེམས་སེམས་བྱུང་ལྟ་བུ་སྟེ།
མཚུངས་ལྡན་རྒྱུ་ནི་སེམས་དག་དང་། སེམས་བྱུང་རྟེན་མཚུངས་ཅན་རྣམས་སོ། །ཞེས་
གསུངས། འོ་ན། ལྷན་མཚུངས་ཀྱི་རྒྱུ་གཉིས་ལ་ཁྱད་པར་ཅི་ཡོད་ཅེ་ན་ཡོད་དེ། ཕན་
ཚུན་འབྲས་བུར་གྱུར་པའི་སྒོ་ནས་དུས་མཉམ་དུ་འབྱུང་བས་ལྷན་ཅིག་འབྱུང་བའི་རྒྱུ་
ཞེས་བཞག །མཚུངས་ལྡན་ལྔས་མཚུངས་པར་འབྱུང་བས། མཚུངས་ལྡན་གྱི་རྒྱུ་ཞེས་
བཞག་པའི་ཕྱིར། རང་དང་ས་གཅིག་པའི་ཉོན་མོངས་ཅན་ཕྱི་མ་སྐྱེད་པར་བྱེད་པས་
རབ་ཏུ་ཕྱེ་བའི་ཉོན་མོངས་ཅན་དུ་དམིགས་པ། ཀུན་འགྲོའི་རྒྱུའི་མཚན་ཉིད། དཔེར་ན།
སྲེད་པ་སྔ་མ་སྲེད་པ་ཕྱི་མའི་ཀུན་འགྲོའི་རྒྱུ་ཡིན་པ་ལྟ་བུ་སྟེ། ཀུན་འགྲོ་ཞེས་བྱ་ཉོན་
མོངས་ཅན། རྣམས་ཀྱིས་རང་ས་ཀུན་འགྲོ་ལྔ། ཞེས་གསུངས། རང་གི་འབྲས་བུར་གྱུར་
པའི་འཁོར་བའི་རྣམ་སྨིན་གྱི་རྒྱུ་བྱེད་པས་རབ་ཏུ་ཕྱེ་བ་རྣམ་སྨིན་གྱི་རྒྱུའི་མཚན་ཉིད།
དཔེར་ན། མི་དགེ་བ་དང་། དགེ་བ་ཟག་བཅས་རྣམས་ལྟ་བུ་སྟེ། རྣམ་སྨིན་རྒྱུ་ནི་
-87-

an7\ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
མི་དགེ་དང་། །དགེ་བ་ཟག་བཅས་རྣམས་ཁོ་ན། ཞེས་གསུངས།
ལྔ་པ་ནི། རྒྱུ་དྲུག་པོ་འདི་བྱེ་བྲག་སྨྲ་བ་ཁོ་ནའི་འདོད་པ་ཡིན་གྱི་མདོ་སྡེ་པ་ཡན་
ཆད་ཀྱི་བྱེད་རྒྱུ་ལྷན་ཅིག་འབྱུང་བའི་རྒྱུ། མཚུངས་ལྡན་གྱི་རྒྱུ་རྣམས་ཁས་མི་ལེན་
ཏེ དེ་ཡན་ཆད་ཀྱིས་རྒྱུ་འབྲས་དུས་མཉམ་ཁས་མི་ལེན་པའི་ཕྱིར། བྱེ་བྲག་སྨྲ་བ་ན་རེ།
རྒྱུ་དྲུག་གི་རྣམ་གཞག་འཐད་དེ། མདོ་ལས། རྒྱུ་དྲུག་ཚང་བར་སྟོན་པའི་མདོ་ནི་ནུབ་སྟེ།
ཞེས་སོགས་བཤད་པའི་ཕྱིར། ཞེས་ཟེར།
དྲུག་པ་ནི། སྤྱིར་རྒྱུ་དྲུག་མི་འགལ་ཏེ། གཞི་གྲུབ་ན་བྱེད་རྒྱུ་ཡིན་དགོས་པའི་
ཕྱིར། འོན་ཀྱང་འབྲས་བུ་གཅིག་ལ་ལྟོས་ན། རྣམ་སྨིན་སྐྱེས་ཀྱི་སེམས་ལྟ་བུའི་རྣམ་
སྨིན་གྱི་རྒྱུ་དང་དེའི་ལྷན་ཅིག་འབྱུང་བའི་རྒྱུ་གཉིས་འགལ་ཏེ། དེའི་རྣམ་སྨིན་གྱི་རྒྱུ་དེ་
དེའི་དུས་ན་འདས། དེའི་ལྷན་ཅིག་འབྱུང་བའི་རྒྱུ་དེ་དེ་དང་དུས་མཉམ་དུ་ཡོད་པའི་
ཕྱིར། དེ་བཞིན་དུ་དེའི་སྐལ་མཉམ་གྱི་རྒྱུ་དང་། དེའི་ཀུན་འགྲོའི་རྒྱུ་གཉིས། ཉོན་
མོངས་ཅན་གྱི་སེམས་ལྟ་བུའི་ཀུན་འགྲོའི་རྒྱུ་དེ་དེའི་ལྷན་མཚུངས་ཀྱི་རྒྱུ་གཉིས་འགལ་
ཏེ། རྒྱུ་མཚན་དེའི་ཕྱིར། གཉིས་པ་ནི། རྒྱུ་དྲུག་དུ་ཡོད་དེ། བྱེད་རྒྱུ་སོགས་དྲུག་ཡོད་
པའི་ཕྱིར།
༼འབྲས་བུ་ལྔ་བཤད་པ། ༽
གཉིས་པ་འབྲས་བུ་བཤད་པ་ནི། འདུས་བྱས་བྲལ་བཅས་འབྲས་བུ་ཡིན། ཞེས་
སོགས་ཀྱི་སྐབས་སུ། གཉིས་ལས། དང་པོ་ནི་འབྲས་བུའི་མཚན་ཉིད། དབྱེ་བ། སོ་སོའི་
རང་བཞིན། འབྲས་བུ་གང་རྒྱུ་གང་གི་འབྲས་བུ་ཡིན་པ། དེ་དག་ལ་དོགས་པ་གཅོད་
པ་དང་ལྔ། དང་པོ་ནི། ཕན་གདགས་པར་བྱ་བའི་རིགས་སུ་གནས་པའི་རབ་ཏུ་ཕྱེ་
བ་དེ་ཡིན། རིགས་གནས་སྨོས་པ་ལ་དགོས་པ་ཡོད་དེ། བྲལ་འབྲས་བསྡུ་བའི་ཆེད་ཡིན་
-88-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ
པའི་ཕྱིར། གཉིས་པ་ནི། དེ་ལ་ལྔ་ཡོད་དེ། རྣམ་སྨིན་གྱི་འབྲས་བུ། རྒྱུ་མཐུན་གྱི་འབྲས་
བུ། བྲལ་བའི་འབྲས་བུ། སྐྱེས་བུ་བྱེད་པའི་འབྲས་བུ། བདག་འབྲས་རྣམས་སུ་ཡོད་
པའི་ཕྱིར། གསུམ་པ་ནི རྣམ་སྨིན་གྱི་འབྲས་བུ་ཡིན་ན་ཁྱད་པར་གསུམ་ལྡན་ཡིན་དགོས་
ཏེ། མ་སྒྲིབ་ལུང་མ་བསྟན་ཡིན་པ། རྒྱུད་ཀྱི་བསྡུས་པ་ཡིན་པ། རང་གི་རྣམ་སྨིན་གྱི་རྒྱུའི་
ཕྱིས་བྱུང་བ་ཡིན་པ་དགོས་པའི་ཕྱིར་ཏེ། རྣམ་སྨིན་ལུང་དུ་མ་བསྟན་ཆོས། སེམས་ཅན་
བརྗོད་ལུང་བསྟན་ཕྱིས་འབྱུང༌། །ཞེས་གསུངས། རྣམ་སྨིན་ཡིན་ན་དགེ་བ་ཡིན་
མི་དགོས་ཏེ། དགེ་རྩ་ཆད་པའི་སེམས་ཅན་ཡིན་ན་རྣམ་སྨིན་རྒྱུད་ལྡན་ཡིན་དགོས་པའི་
ཕྱིར། རྣམ་སྨིན་ཡིན་ན་མི་དགེ་བ་ཡིན་མི་དགོས་ཏེ། དགྲ་བཅོམ་པའི་སྲོག་ཡིན་ན་རྣམ་
སྨིན་ཡིན་དགོས་པའི་ཕྱིར། སྲོག་དབང་ཡིན་ན་རྣམ་སྨིན་ཡིན་དགོས་པའི་ཕྱིར་ཏེ།
སྲོག་ནི་རྣམ་སྨིན་ཞེས་གསུངས་པའི་ཕྱིར། དེས་ན་རང་གི་རྒྱུར་གྱུར་པའི་མི་དགེ་བ་དང་
དགེ་བ་ཟག་བཅས་གང་རུང་གི་ཕྱིས་བྱུང་ཞིང་རྒྱུད་ཀྱིས་བསྡུས་པའི་སྒོ་ནས་མ་སྒྲིབ་
ལུང་མ་བསྟན་གྱི་ཆོས་སུ་དམིགས་པ། རྣམ་སྨིན་གྱི་འབྲས་བུའི་མཚན་ཉིད། རང་གི་
རྒྱུར་གྱུར་པའི་སྐལ་མཉམ་གྱི་རྒྱུ་དང་ཀུན་འགྲོའི་རྒྱུ་གང་རུང་གི་འབྲས་བུ་ཡིན་པ།
རྒྱུ་མཐུན་གྱི་འབྲས་བུའི་མཚན་ཉིད་དེ། རྒྱུ་མཐུན་རྒྱུ་དང་འདྲ་བའོ། །ཞེས་གསུངས། དེ་
ཡང་སྐལ་མཉམ་གྱི་རྒྱུ་ནི་རང་གི་འབྲས་བུ་དང་རྣམ་པ་འདྲ། ཀུན་འགྲོའི་རྒྱུ་ནི་རང་
གི་འབྲས་བུ་དང་ས་གཅིག་ཅིང་ཉོན་མོངས་ཅན་དུ་འདྲ་བའོ། བདེན་བཞི་ལ་སོ་སོར་
རྟོགས་པའི་ཤེས་རབ་ལ་བརྟེན་ནས་ཐོབ་པའི་བྲལ་བར་དམིགས་པ། བྲལ་འབྲས་ཀྱི་
མཚན་ཉིད། བྲལ་བ་བློ་ཡིས་ཟད་པའོ། །ཞེས་གསུངས། རང་གི་རྒྱུ་གང་གིས་སྟོབས་
ཀྱིས་སྐྱེད་པར་དམིགས་པ། སྐྱེས་བུ་བྱེད་པའི་འབྲས་བུའི་མཚན་ཉིད་དེ། གང་གིས་
སྟོབས་ཀྱིས་གང་སྐྱེས་པའི། །འབྲས་དེ་སྐྱེས་བུ་བྱེད་ལས་སྐྱེས། །ཞེས་གསུངས། དབྱེ་
ན། སྐྱེད་པའི་སྐྱེས་བུའི་འབྲས། ཐོབ་པའི་སྐྱེས་བུའི་བྱེད་འབྲས་གཉིས་ཡོད། རང་གི་
-89-

| p རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
རྒྱུའི་སྔོན་སོང་མ་ཡིན་པའི་འདུས་བྱས་སུ་དམིགས་པ་བདག་པོའི་འབྲས་བུའི་མཚན་
ཉིད་དེ། སྔོན་བྱུང་མ་ཡིན་འདུས་བྱས་ནི། །འདུས་བྱས་ཁོ་ནའི་བདག་པོའི་འབྲས། །
ཞེས་གསུངས། བཞི་བ་ནི་རྣམ་སྨིན་གྱི་འབྲས་བུ་ནི། རྒྱུ་ཐ་མའི་འབྲས་བུ་ཡིན། བདག་
འབྲས་ནི་རྒྱུ་དང་པོའི་འབྲས་བུ་ཡིན། རྒྱུ་མཐུན་གྱི་འབྲས་བུ་ནི་སྐལ་མཉམ་གྱི་རྒྱུ་དང༌།
ཀུན་འགྲོའི་རྒྱུ་གཉིས་ཀྱི་འབྲས་བུ་ཡིན། སྐྱེས་བུ་བྱེད་འབྲས་ནི་ལྷན་མཚུངས་ཀྱི་རྒྱུ་
གཉིས་ཀའི་འབྲས་བུ་ཡིན་ཏེ། རྣམ་སྨིན་འབྲས་བུ་ཐ་མའི་ཡིན། བདག་པོའི་འབྲས་
བུ་དང་པོའི་ཡིན། །རྒྱུ་མཐུན་སྐལ་མཉམ་ཀུན་འགྲོ་བའི། སྐྱེས་བུ་པ་ནི་གཉིས་ཀྱི་ཡིན།
ཞེས་གསུངས། བྲལ་འབྲས་ནི། རྒྱུ་གང་གི་ཡང་འབྲས་བུ་མ་ཡིན་ཏེ་འདུས་མ་བྱས་ཡིན་
པའི་ཕྱིར། ཁ་ཅིག བྲལ་འབྲས་དངོས་མེད་ཡིན་ཟེར་ན། མི་འཐད་དེ། བྱེ་བྲག་སྨྲ་བའི་
སྐབས་འདིར་གཞི་གྲུབ་ན་དངོས་པོ་ཡིན་དགོས་པའི་ཕྱིར། ལྔ་པ་ནི། འབྲས་བུ་ལྔ་
པོ་འགལ་ལམ་ཞེ་ན། སྐྱེས་བུ་བྱེད་འབྲས་དང་བདག་འབྲས་མི་འགལ་ཏེ། འདུས་
བྱས་ཡིན་ན་དེ་གཉིས་ཀ་ཡིན་དགོས་པའི་ཕྱིར། རྣམ་སྨིན་རྒྱུ་མཐུན་གཉིས། སྐྱེས་
བདག་གཉིས་རྣམས་མི་འགལ་ཏེ། རྣམ་སྨིན་ཡིན་ན་དེ་བཞི་ག་ཡིན་དགོས་པའི་ཕྱིར།
བྲལ་འབྲས་བཞི་ག་དང་འགལ་ཏེ། དེ་ཡིན་ན་བཞི་པོ་གང་རུང་མ་ཡིན་དགོས་པའི་ཕྱིར།
བྲལ་འབྲས་འབྲས་བུ་ཡིན་ཏེ། བསྟན་བཅོས་ལས། འབྲས་བུ་གང་ཞེ་ན། འདུས་བྱས་
རྣམས་དང་སོ་སོར་བརྟགས་པའི་འགོག་པའོ། །ཞེས་གསུངས་པའི་ཕྱིར།
གཉིས་པ་ནི། འདུས་བྱས་ལ་རྒྱུ་དྲུག་འབྲས་བུ་ལྔ་ཡོད་ཀྱི། འདུས་མ་བྱས་ལ་
མེད་དེ། འདུས་མ་བྱས་ཡིན་ན་དེ་མི་སྐྱེ་བས་ཁྱབ། རང་གི་སྐྱེད་པའི་ཆོས་མེད་པས་
ཁྱབ་པའི་ཕྱིར།
-90-

མཛོད་ཀྱི་སྤྱི་དོན་ནོར་བུའི་ཇ ས་གནས་གཉིས་པ་བཤད་པ
31 རྟ་ཆ་ཀླ
༼རྐྱེན་བཞི་བཤད་པ། ༽
གསུམ་པ་རྐྱེན་བཤད་པ་ལ། བསྟན་བཤད་གཉིས། དང་པོ་ནི། རྐྱེན་ནི་བཞི་
པོ་དག་ཏུ་གསུངས། ཞེས་སོགས་ཀྱི་སྐབས་སུ། གཉིས་ལས། དང་པོ་ལ། རྐྱེན་ལ་
མཚན་ཉིད། དབྱེ་བ། སོ་སོའི་རང་བཞིན། རྐྱེན་གང་གིས་དུས་གང་ལ་བྱ་བ་བྱེད་
པ། དངོས་པོ་གང་རྐྱེན་དུས་སྐྱེད་པའོ། །དང་པོ་ནི། རང་གི་འབྲས་བུ་སྐྱེད་པས་རབ་ཏུ་
ཕྱེ་བ། རྐྱེན་གྱི་མཚན་ཉིད། གཉིས་པ་ནི་དེ་ལ་རྒྱུ་རྐྱེན། དེ་མ་ཐག་རྐྱེན། དམིགས་རྐྱེན།
བདག་རྐྱེན་བཞི་ཡོད། གསུམ་པ་ནི། བྱེད་རྒྱུ་མ་གཏོགས་པའི་རང་གི་འབྲས་བུར་གྱུར་
པའི་རྒྱུ་ཕྱི་མ་ལྔ་པོ་གང་རུང་གི་འབྲས་བུ་སྐྱེད་པར་བྱེད་པས་རབ་ཏུ་ཕྱེ་བར་དམིགས་པ།
རྒྱུའི་རྐྱེན་གྱི་མཚན་ཉིད། དཔེར་ན། རྒྱུ་ཕྱི་མ་ལྔ་པོ་ལྟ་བུ་སྟེ། རྒྱུ་ཞེས་བྱ་བ་རྒྱུ་ལྔ་ཡིན།
ཞེས་གསུངས། རང་གི་འབྲས་བུར་གྱུར་པའི་ཤེས་པའི་ཉེར་ལེན་བྱེད་པའི་རིག་པ། དེ་
མ་ཐག་རྐྱེན་གྱི་མཚན་ཉིད། དགྲ་བཅོམ་པ་ཐ་མའི་རྒྱུད་ཀྱི་ཤེས་པ་མ་ཡིན་པའི་སེམས་
སེམས་བྱུང་ལྟ་བུ་སྟེ། སེམས་དང་སེམས་བྱུང་སྐྱེས་པ་རྣམས། །ཐ་མ་མིན་མཚུངས་དེ་
མ་ཐག །ཅེས་གསུངས། རང་ལ་དམིགས་པའི་རྣམ་སྨིན་གྱི་དམིགས་རྐྱེན་བྱེད་པས་
རབ་ཏུ་ཕྱེ་བ། དམིགས་རྐྱེན་གྱི་མཚན་ཉིད། འདུས་བྱས་ཀྱི་ཆོས་ཐམས་ཅད་ལྟ་
བུ་སྟེ། དམིགས་པ་ཆོས་རྣམས་ཐམས་ཅད་དོ། ཞེས་གསུངས། རང་འབྲས་རང་དབང་སྟེ་
ཐུན་མོང་མ་ཡིན་པར་སྐྱེད་པར་བྱེད་པའི་རིགས་སུ་གནས་པའི་རབ་ཏུ་ཕྱེ་བ། བདག་
རྐྱེན་གྱི་མཚན་ཉིད། བྱེད་རྒྱུ་ལྟ་བུ་སྟེ། བྱེད་རྒྱུ་ཞེས་བྱ་བདག་པོར་བཤད། ཅེས་
གསུངས། རྐྱེན་བཞི་པོ་མི་འགལ་ཏེ། དེ་མ་ཐག་རྐྱེན་ཡིན་ན་རྐྱེན་བཞི་ག་ཡིན་དགོས་
པའི་ཕྱིར། དགྲ་བཅོམ་པ་ཐ་མའི་ཤེས་པ་ཡིན་ན་དེ་མ་ཐག་རྐྱེན་མ་ཡིན་དགོས་ཏེ་ལྷག་
-91-

DU:n རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
མེད་ཀྱི་གནས་སྐབས་སུ་འདུས་བྱས་ཀྱི་འཇུག་པ་རྒྱུན་ཆད་པའི་ཕྱིར། བཞི་པ་ནི། རྐྱེན་
བཞིའི་ནང་ནས་ལྷན་མཚུངས་ཀྱི་རྒྱུ་གཉིས་པོ་དེ་འབྲས་བུ་འགག་པ་ད་ལྟར་བ་ལ་བྱ་བ་
བྱེད་དེ། དེ་གཉིས་ཀྱི་རྒྱུ་འབྲས་དུས་མཉམ་ཡིན་པའི་ཕྱིར། སྐལ་མཉམ་ཀུན་འགྲོ་རྣམ་
སྨིན་རྒྱུ་གསུམ་པོས། རང་གི་འབྲས་བུ་སྐྱེ་བ་མ་འོངས་པ་ལ་བྱ་བ་བྱེད་དེ། སྔ་མ་གཉིས་
པོས་རང་གི་རྗེས་ཐོབ་དེ་མ་ཐག་ཏུ་རང་གི་འབྲས་བུ་སྐྱེད། ཕྱི་མས་ཡུན་རིང་པོ་ནས་
རང་གི་འབྲས་བུ་སྐྱེད་པའི་ཕྱིར། རྒྱུ་རྐྱེན་ལས་གཞན། དམིགས་རྐྱེན་དེ་མ་ཐག་
རྐྱེན་དག་གིས་སྔར་བཤད་པ་ལས་བཟློག་སྟེ་འབྲས་བུ་འགག་བཞིན་པ་ལ་བྱ་བ་བྱེད་དེ།
རྒྱུ་གཉིས་པོ་དག་འགག་པ་ལ། བྱ་བ་བྱེད་དེ་གསུམ་པོ་ནི། །སྐྱེ་ལའོ་དེ་ལས་གཞན་པ་ཡི།།
རྐྱེན་དག་དེ་ལས་བཟློག་པ་ཡིན། ཞེས་གསུངས། ལྔ་པ་ནི། སེམས་སེམས་བྱུང་རྣམས་
རྐྱེན་བཞིས་སྐྱེད་པར་བྱེད་དེ། བྱེད་རྒྱུ་མ་གཏོགས་པ་རྒྱུ་ལྔས་སྐྱེད་པ་དང་རྐྱེན་གྱིས་
སྐྱེད་དེ། རང་གི་རྒྱུ་རྐྱེན་དུ་གྱུར་པའི་ཤེས་པ་སྔ་མ་ལས་སྐྱེ་བས་དེ་མ་ཐག་རྐྱེན་གྱིས་
བསྐྱེད། རང་གི་བདག་རྐྱེན་དང་དམིགས་རྐྱེན་ལས་སྐྱེ་བའི་ཕྱིར། སེམས་མེད་ཀྱི་
སྙོམས་འཇུག་གཉིས། དམིགས་རྐྱེན་མ་གཏོགས་པ་རྐྱེན་གསུམ་ལས་སྐྱེ། གཟུགས་
ཅན་རྣམས་བདག་རྐྱེན་དང་རྒྱུ་རྐྱེན་གཉིས་ལས་སྐྱེ་བའི་ཕྱིར་ཏེ། །བཞི་ཡིས་སེམས་དང་
སེམས་བྱུང་རྣམས། །གསུམ་གྱིས་སྙོམས་པར་འཇུག་པ་གཉིས། །གཞན་ནི་གཉིས་
པོ་དག་ལས་སྐྱེ། ཞེས་བརྗོད་པའི་ཕྱིར།
གཉིས་པ་རྒྱས་པར་བཤད་པ་ལ། །དེ་མ་ཐག་རྐྱེན་བྱེ་བྲག་ཏུ་བཤད་པ་ནི། འདོད་
ཡིད་དགེ་དང་མི་དགེ་དང༌། །ཞེས་སོགས་སྐབས་སུ། གཉིས་ལས། དང་བོ་ནི་སྦྱོར་སེམས་
ཀྱི་དབྱེ་བ་བཤད་པ། དེ་མ་ཐག་རྐྱེན་རྐྱེན་དང་སྦྱར་བ། ཁམས་གསུམ་གྱི་ཉོན་མོངས་
ཅན་གྱི་སེམས་གང་མངོན་དུ་གྱུར་་དུ་དུ་རྙེད་དཔྱད་པའོ། །
-92-

མཛོད་ཀྱི་སྤྱི་ས་པ་བཤད་པ།
ཀྱིས ༼སེམས་བཅུ་གཉིས་ཀྱི་དབྱེ་བ་དངོས་དང་རྐྱེན་དང་རྐྱེན་ཅན་སྦྱར་བ། ༽ m
དང་པོ་ལ། སེམས་བཅུ་གཉིས་སུ་དབྱེ་བ། ཉི་ཤུར་དབྱེ་བ། དེ་གཉིས་གང་ཁྱབ་ཆེ་
བ་བཤད་པའོ། །དང་པོ་ནི། སེམས་ལ་བཅུ་གཉིས་ཡོད་དེ། འདོད་པའི་སས་བསྡུས་
ཀྱི་དགེ་སེམས། མི་དགེའི་སེམས། སྒྲིབ་ལུང་མ་བསྟན་གྱི་སེམས། མ་སྒྲིབ་ལུང་མ་
བསྟན་གྱི་སེམས་དེ་བཞི། ཁམས་གོང་མ་གཉིས་ན་མི་དགེ་བ་གཉིས་དོར་བའི་གསུམ་
གསུམ། སློབ་པའི་ཟག་མེད་ཀྱི་སེམས་མི་སློབ་པའི་ཟག་མེད་ཀྱི་སེམས་རྣམས་སུ་ཡོད་
པའི་ཕྱིར། གཉིས་པ་ནི། སེམས་ཉི་ཤུ་ཡོད་དེ། ཁམས་གསུམ་གྱི་དགེ་སེམས་ལ་
སྐྱེས་ཐོབ་དང་སྦྱོར་བྱུང་གི་དགེ་བ་གཉིས་གཉིས་སུ་ཕྱེ་བས་དྲུག །འདོད་པའི་མ་སྒྲིབ་
ལུང་མ་བསྟན་གྱི་སེམས་ལ་རྣམ་སྨིན་སྐྱེས་ཀྱི། སྤྱོད་ལམ་པའི། བཟོ་གནས་པའི། སྤྲུལ་
པའི་སེམས་ཏེ་བཞི། གཟུགས་ཀྱི་མ་སྒྲིབ་ལུང་མ་བསྟན་གྱི་སེམས་ལ། བཟོ་གནས་མ་
གཏོགས་པའི་གསུམ། གཟུགས་མེད་ན་རྣམ་སྨིན་སྐྱེས་ཀྱི་སེམས་གཅིག་པུ་སྟེ། དེ་
ལྟར་དགེ་སེམས་དྲུག །མ་སྒྲིབ་ལུང་མ་བསྟན་གྱི་སེམས་བརྒྱད། སྒྲིབ་ལུང་མ་བསྟན་
གྱི་སེམས་གསུམ། མི་དགེའི་སེམས་གཅིག །ཟག་མེད་ཀྱི་སེམས་གཉིས་རྣམས་སུ་ཡོད་
པའི་ཕྱིར་ཏེ། བཅུ་གཉིས་དེ་དག་ཉི་ཤུར་ཡང་། །གསུམ་དུ་སྐྱེས་ནས་ཐོབ་པ་དག །སྦྱོར་
བྱུང་དགེ་རྣམ་གཉིས་ཕྱེ་ནས། །རྣམ་སྨིན་སྐྱེས་དང་སྤྱོད་ལམ་པ། །བཟོ་ཡི་གནས་དང་
སྤྲུལ་པ་དང་། །འདོད་ན་ལུང་བསྟན་མིན་རྣམ་བཞིར། །གཟུགས་ན་བཟོ་མ་གཏོགས་
པའོ། །ཞེས་གསུངས། གསུམ་པ་ནི། སེམས་བཅུ་གཉིས་པོ་ཁྱབ་ཆེ་སྟེ། ལུང་མ་བསྟན་
གྱི་སེམས་བཞི་པོ་དེའི་ནང་དུ་མ་འདུས་པའི་མ་སྒྲིབ་ལུང་མ་བསྟན་གྱི་སེམས་གཞན་ཡོད་
པའི་ཕྱིར། རང་འགྲེལ་ལས་གཞན་དག་ན་རེ། བཟོའི་གནས་པས་མངོན་པར་བསྒྲུབས་
-93-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
པའི་ཡིད་ཀྱི་རྣམ་པར་ཤེས་པ་སྐྱེ་མཆེད་བཅུ་གཉིས་ལ་དམིགས་པ་ཡང་ཡོད་དོ་ཞེས་
གསུངས་ཤིང་། གཉིས་པ་སོགས་ན་ལུས་མིག་དང་། ཞེས་སོགས་དང༌། སྨྲ་འཇུག་པས་
ནི་འོག་མས་ཀྱང་། ཞེས་གསུངས་པའི་སེམས་བཞི་པོ་དེར་མ་འདུས་པའི་ཕྱིར།
གཉིས་པ་ལ་དུས་ནམ་གྱི་ཚེ་རྐྱེན་དང་རྐྱེན་ཅན་དུ་འགྱུར་བ། སེམས་བཅུ་གཉིས་
ཀྱི་རྐྱེན་དང་རྐྱེན་དུ་སྦྱར་བ། སེམས་ཉི་ཤུའི་རྐྱེན་དང་རྐྱེན་ཅན་དུ་སྦྱར་བའོ། །དང་པོ་ནི།
ཚེ་འམ་གནས་སྐབས་བརྒྱད་ཀྱིས་ཤེས་པར་བྱ་སྟེ། རྒྱུན་ལྡན་གྱི་ཚེ། ས་མཚུངས་ཀྱི་ཚེ།
ཉིང་མཚམས་སྦྱོར་བའི་ཚེ། སྙོམས་པར་འཇུག་པའི། སྙོམས་པར་འཇུག་པ་ལས་ལྡང་
བའི། སྙོམས་འཇུག་ཉོན་མོངས་ཅན་གྱིས་གཟིར་བའི། སྤྲུལ་པ་ལ་འཇུག་པའི། སྤྲུལ་
པ་ལས་ལྡང་བའི་ཚེ་རྣམས་སོ། །
དང་པོ་ནི། སེམས་བཅུ་གཉིས་པོ་དེས་དེ་མ་ཐག་རྐྱེན་བྱེད་པའི་ཚེ་རང་རང་གི་
རིགས་འདྲ་སྔ་མས་དེ་མ་ཐག་རྐྱེན་བྱས་ནས་རང་གི་རིགས་འདྲ་ཕྱི་མ་འབྱུང་ངོ་། །
གཉིས་པ་ནི། དེའི་ཚེ་དང་རིགས་མི་གཅིག་ཀྱང་ས་གཅིག་པའི་སེམས་ཕྱི་མ་འབྱུང་
ངོ་། །
གསུམ་པ་ནི། དེའི་ཚེ་སེམས་སྔ་མས་དེ་མ་ཐག་རྐྱེན་བྱས་ནས་ཉོན་མོངས་ཅན་
གྱི་སེམས་རྣམས་འབྱུང་ངོ༌། དེ་ཡང་དགེ་སེམས། ཉོན་མོངས་ཅན་གྱི་སེམས་དང་།
སྒྲིབ་ལུང་མ་བསྟན་གྱི་སེམས་གསུམ་གྱིས་འཆི་སེམས་རུང་བས། འོག་སའི་ཉོན་མོངས་
ཅན་གྱི་འཆི་སེམས་བྱས་ནས་རང་ས་དང་འོག་སར་སྐྱེ་ཡི་གོང་སར་མི་སྐྱེ་ཏེ། འོག་སའི་
འདོད་ཆགས་མངོན་གྱུར་བ་དང་མ་བྲལ་བར་གོང་སར་མི་སྐྱེ་བའི་ཕྱིར་ཏེ། ཉོན་མོངས་
ཅན་ལ་གོང་མ་མིན། ཞེས་གསུངས། དགེ་སེམས་དང་སྒྲིབ་ལུང་མ་བསྟན་གྱི་འཆི་སེམས་
བྱས་ནས་གོང་འོག་རང་ས་ཐམས་ཅད་དུ་སྐྱེ་བ་ཡོད་པས་དེ་བརྩིའོ།
བཞི་པ་ནི། གོང་མ་གོང་མའི་དངོས་གཞི་ལ་སྙོམས་པར་འཇུག་པའི་ཚེ། འོག་
-94-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ།
མའི་དགེ་སེམས་ལས་གོང་མའི་དགེ་སེམས་སྐྱེ་བ་ཡིན་ཏེ། འདོད་པའི་དགེ་སེམས་
ཀྱིས་དེ་མ་ཐག་རྐྱེན་བྱས་ནས་གཟུགས་ཀྱི་དགེ་སེམས་དང་ཟག་མེད་ཀྱི་སེམས་གཉིས་
འབྱུང་། གཟུགས་ཀྱི་དགེ་སེམས་ཀྱིས་དེ་མ་ཐག་རྐྱེན་བྱས་ནས་གཟུགས་མེད་ཀྱི་དགེ་
སེམས་དང་ཟག་མེད་ཀྱི་སེམས་གཉིས་འབྱུང་བའི་ཕྱིར། འདོད་སེམས་ཀྱིས་དེ་མ་ཐག་
རྐྱེན་བྱས་ནས། གཟུགས་མེད་ཀྱི་སེམས་འབྱུང་བ་མི་སྲིད་དེ། འདོད་པ་དང་གཟུགས་
མེད་རྟེན་དམིགས་པ་རྣམ་པ་གཉེན་པོ་སྟེ། རིང་བ་རྣམ་པ་བཞི་ལས་རིང་བའི་ཕྱིར།
ལྔ་པ་ནི། གོང་མའི་དགེ་སེམས་ཀྱིས་དེ་མ་ཐག་རྐྱེན་བྱས་ནས་འོག་མའི་དགེ་སེམས་
འབྱུང་སྟེ། ཟག་མེད་སེམས་གཉིས་ཀྱིས་དེ་མ་ཐག་རྐྱེན་བྱས་ནས་གཟུགས་མེད་ཀྱི་དགེ་
སེམས་འབྱུང་། དེ་དང་གཟུགས་མེད་སེམས་གཉིས་ལས་གཟུགས་ཀྱི་དགེ་སེམས་འབྱུང་
བའི་ཕྱིར། གཟུགས་ཀྱི་དགེ་སེམས་དང་། གཟུགས་མེད་དགེ་སེམས་གཉིས་ལས་འདོད་
པའི་དགེ་སེམས་འབྱུང་བའི་ཕྱིར།
དྲུག་པ་ནི། གོང་མའི་སྒྲིབ་ལུང་མ་བསྟན་གྱི་སེམས་ཀྱི་དེ་མ་ཐག་རྐྱེན་བྱས་ནས་
འོག་མའི་དགེ་སེམས་སྐྱེད་དེ། གཟུགས་མེད་ཀྱི་ཉོན་མོངས་ཅན་གྱི་སེམས་ཀྱི་དེ་
མ་ཐག་རྐྱེན་བྱས་ནས་གཟུགས་ཀྱི་དགེ་སེམས་སྐྱེ་བའི་ཕྱིར།
བདུན་པ་ནི། གཟུགས་ཀྱི་དགེ་སེམས་ཀྱི་དེ་མ་ཐག་རྐྱེན་བྱས་ནས་འདོད་པའི་སས་
བསྡུས་ཀྱི་སྤྲུལ་སེམས་འབྱུང་བ་ལྟ་བུའོ།
བརྒྱད་པ་ནི། འདོད་པའི་སས་བསྡུས་ཀྱི་སྤྲུལ་སེམས་ཀྱིས་དེ་མ་ཐག་རྐྱེན་བྱས་
ནས་གཟུགས་ཀྱི་སས་བསྡུས་ཀྱི་དགེ་སེམས་འབྱུང་བ་ལྟ་བུའོ། །
1ཌའྀ་སྲྀཀྰ་ཨྰཿlརྨ་འ ྀ་ཌ་ཌཌ་ཏན་ཌ་ལོ་ཨྰཿའུ་ཤ་ཆའོ་ལུ་ཌར་ཤུལ་Eཌ
་ཌi ཎི་nཎྜ | ཆོ་pm་ཎĖ ཥ་ཏུ་ཎཤ་Paiཎི་ཎ་mརྟུལ Pis ངོ་ཚ "P2EP
-95-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
༼སེམས་བཅུ་གཉིས་པོ་དེ་གང་དང་གང་གིས་དེ་མ་ཐག་
རྐྱེན་བྱས་ནས་འབྱུང་ཚུལ།༽
གཉིས་པ་ནི། སེམས་བཅུ་གཉིས་པོ་གང་དང་གང་གིས་དེ་མ་ཐག་རྐྱེན་བྱས་ནས་
རང་གི་འཇུག་ཐོགས་སུ་དེ་དང་དེ་འབྱུང་བ་དང་། བཅུ་གཉིས་པོ་གང་དང་གང་དེ་དང་དེའི་
དེ་མ་ཐག་རྐྱེན་བྱས་ནས་འབྱུང་ཚུལ་བཞག་དུ་ཡོད་དེ། འདོད་སེམས་དགེ་བས་དེ་མ་
ཐག་རྐྱེན་བྱས་ནས་སེམས་དགུ་འབྱུང་། འདོད་སེམས་གེ་དགེ་བ་རང་རང་གི་དེ་མ་ཐག་རྐྱེན་དུ་
འགྱུར་བའི་སེམས་བརྒྱད་ལས་བྱུང་། མི་དགེ་བའི་སེམས་ནི་ཁོ་བཅུ་ལས་བྱུང་། ཁོས་དེ་
མ་ཐག་རྐྱེན་བྱས་ནས་བཞི་འབྱུང་། དེ་བཞིན་དུ་འདོད་པའི་སྒྲིབ་ལུང་མ་བསྟན་གྱི་སེམས་
ཡང་ཁོ་བཅུ་ལས་བྱུང་། ཁོ་ལས་བཞི་བྱུང་། འདོད་པའི་མ་སྒྲིབ་ལུང་མ་བསྟན་གྱི་སེམས་
ནི། རང་གི་དེ་མ་ཐག་རྐྱེན་དུ་གྱུར་པའི་སེམས་ལྔ་ལས་བྱུང་། ཁོས་དེ་མ་ཐག་རྐྱེན་བྱས་
ནས་སེམས་བདུན་འབྱུང་སྟེ། འདོད་སེམས་དགེ་བ་ལས་སེམས་དགུ །དེ་ནི་བརྒྱད་པོ་ཁོ་
ན་ལས། །མི་དགེ་བ་ནི་བཅུ་དག་ལས། །དེ་ལས་བཞི་སྟེ་བསྒྲིབས་དེ་བཞིན། མ་
བསྒྲིབས་པ་ནི་ལྔ་དག་ལས། །དེ་ལས་འཇུག་ཐོགས་སེམས་བདུན་ནོ། །ཞེས་གསུངས་
ལ། དེ་བཞིན་དུ་གཞན་རྣམས་ལའང་གཞུང་དོན་ཤེས་པར་བྱའོ།
གསུམ་པ་ནི། ཁམས་གསུམ་གྱི་དགེ་སེམས་ཀྱིས་འཆི་སེམས་བྱེད་པའི་ཚེ། སྐྱེས་
ཐོབ་ཀྱིས་བྱེད་ཀྱི། སྦྱོར་བྱུང་དགེ་བས་བྱེད་པ་མི་སྲིད་དེ། མངོན་པར་འདུ་བྱེད་དང་
བཅས་པའི་ཕྱིར། དེས་སྙོམས་པར་འཇུག་པའི་སེམས་བྱེད་པའི་ཚེ། སྦྱོར་བྱུང་དགེ་སེམས་
ཀྱི་བྱེད་ཀྱི་སྐྱེས་ཐོབ་ཀྱི་བྱེད་མི་སྲིད་པའི་ཕྱིར་ཏེ། དེ་མངོན་པར་འདུ་བྱེད་མེད་པའི་ཕྱིར།
གཟུགས་ཁམས་ཀྱི་སྙོམས་འཇུག་ཉོན་མོངས་ཅན་གྱིས་གཟིར་བའི་ཚེ། ཟག་མེད་
-96-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གཉིས་པ་བཤད་པ
ཀྱི་སེམས་ལས་ལྡང་བ་ནི། སྦྱོར་བྱུང་དང་འདོད་པའི་སྐྱེས་ཐོབ་ཀྱི་ལྡང་བར་བྱེད་དེ་
གསལ་བའི་ཕྱིར། དེའི་ཚེ་ཁམས་གོང་མའི་སྐྱེས་ཐོབ་ཀྱི་མི་བྱེད་དེ། མི་གསལ་བའི་
ཕྱིར། མ་སྒྲིབ་ལུང་མ་བསྟན་གྱི་སེམས་ཀྱིས་དགེ་སེམས་ཀྱིས་དེ་མ་ཐག་རྐྱེན་བྱེད་
པ་ཡོད་དེ། འདོད་པའི་སྤྲུལ་སེམས་དང་། གཟུགས་ཀྱི་དགེ་སེམས་སྦྱོར་བྱུང་ནང་ཕན་
ཚུན་དུ་རྐྱེན་བྱེད་པ་ཡོད་པའི་ཕྱིར། མ་སྒྲིབ་ལུང་མ་བསྟན་གྱི་སེམས་ཀྱིས་འཆི་སེམས་
བྱེད་པའི་ཚེ། རྣམ་སྨིན་སྐྱེས་དང་སྤྱོད་ལམ་པའི་སེམས་གཉིས་ཀྱིས་དེ་བྱེད་ཀྱི་ཕྱི་མ་
གཉིས་ཀྱི་དེ་བྱེད་པ་མི་སྲིད་པའི་ཕྱིར་རོ། །གསུམ་པ་ནི། སྐྱེ་དང་སྙོམས་པར་འཇུག་
པ་དང་། འདོད་ཆགས་བྲལ་དང་ཡོངས་ཉམས་དང་། དགེ་བའི་ཉིང་མཚམས་སྦྱོར་བའི་
ཚེ། །སེམས་དེ་ལྡན་པ་མིན་ལས་རྙེད། །ཅེས་གསུངས་པ་ལྟར། ཆ་ལྔར་ཤེས་པར་བྱ་སྟེ།
ཁམས་གོང་མ་ནས་འོག་མར་སྐྱེ་བའི་ཚེ་དང༌། ཟག་བཅས་ཟག་མེད་ལ་སྙོམས་པར་འཇུག་
པའི་ཚེ། ས་དང་ས་ལ་འདོད་ཆགས་དང་བྲལ་བའི་ཚེ། དེ་དག་ལས་ཡོངས་སུ་ཉམས་
པའི་ཚེ། སླར་ཡང་དགེ་བས་ཉིང་འཚམས་སྦྱོར་བའི་ཚེ་དེ་ལྔའོ། ། ལྔ་པ་དེའི་ཚེ། ཁམས་
གསུམ་གྱི་སེམས་དེ་དང་དེ་ལྔར་ལྡན་པ་མ་ཡིན་པ་ལ་གསར་རྙེད་བཞག་ཏུ་ཡོད་དེ།
ཁམས་གསུམ་པོ་ཡི་ཉོན་མོངས་ཅན། །དྲུག་དང་དྲུག་དང་གཉིས་རྙེད་དོ། །གཟུགས་
སྐྱེས་དགེ་ལ་གསུམ་དག་གོ །སློབ་པ་ལ་བཞི་ལྷག་ལ་དེ། ཞེས་གསུངས་པ་ལྟར་རོ། །
གནས་གཉིས་པའི་དཀའ་བའི་སྙིང་པོ་གཏན་ལ་ཕབ་པའོ།། །།
-97-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
71517|
གནས་གསུམ་པ། འཇིག་རྟེན་བསྟན་པའི་མཛོད། ng་གོོ= nom
གནས་གསུམ་པ་འཇིག་རྟེན་བསྟན་པའི་གནས་བཤད་པ་ལ 》
སེམས་ཅན་གྱི་འཇིག་རྟེན། སྣོད་ཀྱི་འཇིག་རྟེན་བཤད་པའོ། །
༼ཁམས་གསུམ་དང་འགྲོ་བ་ལྔར་དབྱེ་བ།
དང་པོ་ལ། སེམས་ཅན་གྱི་དབྱེ་བ། ཆོས་ཀྱི་ཁྱད་པར། རང་བཞིན་རྒྱས་པར་
བཤད་པའོ། །དང་པོ་ལ། ཁམས་གསུམ་བཤད་པ་དང་། འགྲོ་བ་ལྔ་བཤད་པའོ། །དང་
པོ་ནི། ཁམས་གསུམ་པའི་ཉོན་མོངས་ཅན། །ཞེས་བཤད་ན། ཁམས་གསུམ་པོ་དེ་གང་
ཞེ་ན། འདོད་ཁམས་པ་ནི། དམྱལ་བ་ཡི་དྭགས་དུད་འགྲོ་དང་། །ཞེས་སོགས་རྐང་པ་
བཞི་གསུངས། འདོད་པའི་ཁམས་ལ་གནས་རིགས་ཉི་ཤུར་ཡོད་དེ། ངན་སོང་གསུམ།
མི། འདོད་ལྷ་སྟེ་ལྔར་ཕྱེ་བས་དེ་ལྟར་ཡོད་པའི་ཕྱིར། འབྱེད་ཚུལ་བཞག་དུ་ཡོད་དེ།
ཚ་དམྱལ་བརྒྱད། ཡི་དྭགས། དུད་འགྲོ །གླིང་བཞིའི་མི། འདོད་ལྷ་དྲུག་ཏུ་ཕྱེ་བ་ཡིན་
པའི་ཕྱིར། དེ་རྣམས་འདོད་ཁམས་ཡིན་ཏེ། འདོད་ཡོན་ལ་དམིགས་ནས་སྲེད་པ་རྒྱས་
རུང་གི་ཁམས་ཡིན་པའི་ཕྱིར། གྲང་དམྱལ་བརྒྱད་དང་ཉེ་འཁོར་བའི་དམྱལ་བ་ལོགས་སུ་
མི་འདྲེན་པའི་རྒྱུ་མཚན་ཡོད་དེ། ཚ་དམྱལ་གྱི་འཁོར་ཡིན་པས་མ་བགྲངས་པ་ཡིན་པའི་
ཕྱིར། ཉི་ཚེ་བའི་དམྱལ་བ་ལོགས་སུ་མི་འདྲེན་པའི་རྒྱུ་མཚན་ཡོད་དེ། ཚེ་དང་གནས་
མཐའ་གཅིག་ཏུ་མ་ངེས་པས་མ་བགྲངས་པའི་ཕྱིར། གླིང་ཕྲན་བརྒྱད་ལོགས་སུ་མི་འདྲེན་
པའི་རྒྱུ་མཚན་ཡོད་དེ། གླིང་བཞིའི་འཁོར་ཡིན་པའི་ཕྱིར།
-98-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ།
གཟུགས་ཁམས་སྟོན་པ་ནི། གོང་མའི་གནས་དག་བཅུ་བདུན་ནི། །ཞེས་སོགས་
རྐང་པ་བཞིའི་སྐབས་སུ། གཟུགས་ཁམས་གནས་རིགས་བཅུ་བདུན་ཡོད། བསམ་
གཏན་དང་པོ་གསུམ་ཆུང་འབྲིང་ཆེན་པོར་བསྒོམས་པ་ལ་བརྟེན་ནས། གོ་རིམ་བཞིན།
ཚངས་རིས། ཚངས་པ་མདུན་ན་འདོན། ཚངས་ཆེན་གསུམ། འོད་ཆུང་། ཚད་
མེད་འོད། འོད་གསལ་གསུམ། དགེ་ཆུང་། ཚད་མེད་དགེ །དགེ་རྒྱས་གསུམ་འགྲུབ།
བསམ་གཏན་བཞི་པ་ཆུང་འབྲིང་ཆེན་པོར་བསྒོམས་པ་ལས། སྤྲིན་མེད། བསོད་ནམས་
སྐྱེས། འབྲས་བུ་ཆེ་བ་གསུམ་འགྲུབ། བསམ་གཏན་སྤེལ་སྒོམ་ལྔ་བྱས་པ་ལས་གནས་
གཙང་མའི་སྐྱེ་བ་ལྔ་འགྲུབ་པའི་ཕྱིར། བཅུ་བདུན་པོ་ཆོས་ཅན། གཟུགས་ཁམས་ཡིན་
ཏེ། འདོད་ཡོན་ལ་འདོད་ཆགས་དང་བྲལ་བ་ཡང་ཡིན། གཟུགས་ཀྱི་ཏིང་ངེ་འཛིན་
ལ་དམིགས་ནས་སྲེད་པ་རྒྱས་རུང་གི་ཁམས་ཡིན་པའི་ཕྱིར།
གཟུགས་མེད་ཀྱི་ཁམས་སྟོན་པ་ལ། གཟུགས་མེད་ཁམས་ནི་གནས་མེད་དོ།
ཞེས་སོགས་རྐང་པ་བཞིའི་ངག་དོན་ནི། གཟུགས་མེད་ན་གནས་གཞན་ལོགས་སུ་
མེད་དེ། དེ་ན་གཟུགས་མེད་པའི་ཕྱིར། འོན་ཀྱང་གཟུགས་མེད་ཀྱི་སྐྱེ་བ་ལ་བཞི་ཡོད་དེ།
ནམ་མཁའ་མཐའ་ཡས། རྣམ་ཤེས་མཐའ་ཡས། ཅི་ཡང་མེད། འདུ་ཤེས་མེད། འདུ་
ཤེས་མེད་མིན་གྱི་སྐྱེ་མཆེད་རྣམ་པ་བཞི་ཡོད་པའི་ཕྱིར། དེ་ན་གཟུགས་མེད་ཀྱང་། སེམས་
ཅན་རྒྱུད་གང་ལ་བརྟེན་པ་བཞག་ཏུ་ཡོད་དེ། རིས་མཐུན་པ་དང་སྲོག་ལ་ཡང་བརྟེན་
པའི་ཕྱིར། ཡང་སྒྲ་སྨོས་པའི་དོན་ཡོད་དེ། ཐོབ་པ་དང་སྐྱེ་བ་སོགས་ལ་ཡང་བརྟེན་པའི་
ཕྱིར། བཞི་པོ་ཆོས་ཅན། གཟུགས་མ་ཡིན་ཏེ། འདོད་གཟུགས་ལ་འདོད་ཆགས་དང་
བྲལ་ཡང་གཟུགས་མེད་ཀྱི་ཏིང་ངེ་འཛིན་དེ་ལ་བརྟེན་ནས་སྲེད་པ་རྒྱས་རུང་གི་ཁམས་ཡིན་
པའི་ཕྱིར |
གཉིས་པ་ནི། ཁམས་གསུམ་པོ་དེ་ན་གནས་པའི་འགྲོ་བ་དེ་ལ་དུ་ཡོད་ཅེ་ན། དེ་སྟོན་
-99-

| རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
པ་ལ དེར་ནི་དམྱལ་སོགས་འགྲོ་བ་ལྔ །ཞེས་སོགས་རྐང་པ་བཞིའི་སྐབས་སུ། ཁམས་
གསུམ་དུ་གནས་པའི་འགྲོ་བ་ལ་ལྔ་ཡོད་དེ། དམྱལ་བ། ཡི་དྭགས། དུད་འགྲོ མི།
ལྷ་སྟེ་ལྔ་ཡོད་པའི་ཕྱིར། ལྔ་པོ་གང་རུང་ལ་དགེ་བས་མ་ཁྱབ་སྟེ། །དེ་དང་དགེ་རྩ་ཆད་
པའི་གཞི་མཐུན་ཡོད་པའི་ཕྱིར། ཉོན་མོངས་ཅན་གྱིས་མ་ཁྱབ་སྟེ། དེ་དང་ཉོན་མོངས་
སྤངས་པའི་གཞི་མཐུན་ཡོད་པའི་ཕྱིར། དེས་ན་ལྔ་པོ་དེ་མ་བསྒྲིབས་ལུང་མ་བསྟན་ཡིན་
ཏེ། དགེ་མི་དགེ་གང་རུང་དུ་ལུང་བསྟན་དུ་མེད་པའི་ཆོས་ཡིན་པའི་ཕྱིར། སེམས་ཅན་
ཡིན་ན་འགྲོ་བ་ལྔ་པོ་གང་རུང་ཡིན་པས་མ་ཁྱབ་སྟེ། བར་སྲིད་པ་དེ་གང་རུང་མ་ཡིན་
པའི་ཕྱིར་ཏེ། གདགས་པ་ལས། སྐྱེ་གནས་བཞིས་འགྲོ་བ་ལྔ་བསྡུས་ཀྱི་འགྲོ་བ་ལྔས་སྐྱེ་
གནས་བཞི་མ་བསྡུས། གང་མ་བསྡུས་ན་སྲིད་པ་བར་མའོ། །ཞེས་གསུངས། ལྷ་མིན་འགྲོ་
བ་ལྔ་པོ་གང་རུང་མ་ཡིན་པའི་སྐྱོན་མེད་དེ། སའི་དངོས་གཞི་ལས་ལྷའི་འགྲོ་བར་གཏོགས་
པར་བཤད། དྲན་པ་ཉེར་བཞག་ལས། ཡི་དྭགས་ཀྱི་འགྲོ་བར་གཏོགས་པ་དང་། དུད་
འགྲོའི་འགྲོ་བ་གཏོགས་པ་གཉིས་ཡོད་པར་བཤད་པའི་ཕྱིར། བར་སྲིད་མ་གཏོགས་པའི་
དྲི་ཟ་རྣམས་ལྷའི་འགྲོ་བར་གཏོགས། ནམ་མཁའ་ལྡིང་། ལྟོ་འཕྱེ་ཆེན་པོ་སྟེ་སྦྲུལ
མིའམ་ཅི། ཀླུ་རྣམས། དུད་འགྲོའི་འགྲོ་བར་གཏོགས། ཤ་ཟ། སྨྱོ་བྱེད། བརྗེད་
བྱེད་སོགས་གདོན་དང་བགེགས་རྣམས་ཡི་དྭགས་ཀྱི་འགྲོ་བར་གཏོགས་སོ། ། ...
༼ རྣམ་ཤེས་གནས་པ་བདུན་བཤད་པ། ༽
གཉིས་པ་ཆོས་ཀྱི་ཁྱད་པར་ནི། མདོ་ལས། རྣམ་ཤེས་གནས་པ་བདུན་ཞེས་གསུངས་
པ་དེ་ཇི་ལྟ་བུ་ཞེ་ན། དེ་སྟོན་པ་ནི། ལུས་དང་འདུ་ཤེས་ཐ་དད་དང་། །ཞེས་སོགས་རྐང་
པ་ཕྱེད་དང་ལྔ་གསུངས། ངག་དོན། རྣམ་ཤེས་གནས་པ་བདུན་བཞག་ཏུ་ཡོད་དེ།
-100-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ།
ལུས་དང་འདུ་ཤེས་གཉིས་ཀ་ཐ་དད་པ། ལུས་ཐ་དད་ཅིང་འདུ་ཤེས་གཅིག་པ། ལུས་དང་
འདུ་ཤེས་གཉིས་ཀ་གཅིག་པ། གཟུགས་མེད་དང་པོ་གསུམ་རྣམས་ཡིན་པའི་ཕྱིར། མི་
དང་འདོད་ལྷ་དང་བསམ་གཏན་དང་པོ་ཕྱིས་སྐྱེས་པའི་ལྷ་རྣམས་དང་པོ་ཡིན་ཏེ། ལུས་
ཀྱི་ཁ་དོག་དང་དབྱིབས་བོང་ཚད་རྣམས་ཐ་དད། འདུ་ཤེས་བདེ་སྡུག་བཏང་སྙོམས་
གསུམ་ཐ་དད་པའི་ཕྱིར། ཚངས་པ་ཆེན་པོ་དང་དེའི་འཁོར་དུ་སྐྱེས་པའི་ལྷ་རྣམས་གཉིས་
པ་ཡིན་ཏེ། ལུས་བཤད་མ་ཐག་པ་ལྟར་ཐ་དད་ཀྱང་། འདུ་ཤེས་ཚངས་ཆེན་གྱི་བསམ་པ་
ལ་འདི་དག་ནི་བདག་གི་བྱུང་བའོ་སྙམ་དུ་འདུ་ཤེས། དེ་དག་གི་བསམ་པ་ལ་ཡང་བདག་
རྣམས་ནི་ཚངས་པ་ཆེན་པོས་བྱུང་བའོ་སྙམ་དུ་འདུ་ཤེས་པ་གཅིག་པའི་ཕྱིར། འོད་གསལ་
བའི་ལྷ་རྣམས་གསུམ་པ་ཡིན་ཏེ། ལུས་འོད་ཀྱི་རང་བཞིན་དུ་གཅིག་ཀྱང༌། འདུ་
ཤེས་དངོས་གཞིའི་ཡིད་བདེས་སྐྱོ་ན་ཉེར་བསྡོགས་ཀྱི་བཏང་སྙོམས་ལ་འཇུག་གོ །ཉེར་
བསྡོགས་ཀྱི་བཏང་སྙོམས་ཀྱི་སྐྱོ་ན་དེ་རྗེས་དངོས་གཞིའི་ཡིད་བདེ་ལ་འཇུག་པའི་ཕྱིར།
དགེ་རྒྱས་ཀྱི་ལྷ་རྣམས་བཞི་པ་ཡིན་ཏེ། ལུས་འོད་ཀྱི་རང་བཞིན་དུ་གཅིག །འདུ་ཤེས་
དངོས་གཞིའི་སེམས་བདེ་ལ་འཇུག་པར་གཅིག་པའི་ཕྱིར། ལྷག་མ་རྣམས་རྣམ་ཤེས་
གནས་པར་མི་འཆད་པའི་རྒྱུ་མཚན་ཡོད་དེ། དེ་དག་ཏུ་རྣམ་ཤེས་གནས་པ་འཇོམས་བྱེད་
དང་ལྡན་པའི་ཕྱིར།
གསུམ་པ་རང་བཞིན་རྒྱས་པར་བཤད་པ་ལ། འཇུག་ཚུལ། གནས་ཚུལ། འགྲོ་ཚུལ་ལོ། །
སྐྱེ་གནས་བཞི་བཤད་པ།༽
དང་པོ་ལ། གང་དུ་འཇུག་པའི་སྐྱེ་གནས། གང་གི་འཇུག་པའི་བར་སྲིད་གཉིས། དང་
པོ་ནི། ཁམས་གསུམ་པོ་དེར་འགྲོ་བ་ལྔ་པོར་སྐྱེ་བའི་སྐྱེ་གནས་ལ་དུ་ཡོད་ཅེ་ན། དེའི་
-101-

།། = རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ལན་སྟོན་པ་ནི། དེར་ནི་སྒོ་ང་ལས་སྐྱེས་སོགས། །ཞེས་སོགས་རྐང་པ་དྲུག་གི་སྐབས་སུ་
སྐྱེ་གནས་ལ་བཞི་ཡོད་དེ། སྒོང་སྐྱེས་སོགས་བཞི་ཡོད་པའི་ཕྱིར། འགྲོ་བ་གང་ལ་སྐྱེ་
གནས་དུ་ཡོད་བཞག་ཏུ་ཡོད་དེ། མི་དང་དུད་འགྲོ་ལ་སྐྱེ་གནས་བཞི་ཡོད། དམྱལ་བ། ལྷ།
སྲིད་པ་བར་མ་རྣམས་རྫུས་སྐྱེས་ཀྱི་ཁྱབ། ཡི་དྭགས་ཕལ་ཆེར་རྫུས་སྐྱེས་ཡིན་ཀྱང༌
མངལ་ནས་སྐྱེ་བའང་ཡོད་དོ། །མི་ལ་རྫུས་སྐྱེས་ཡོད་དེ། བསྐལ་པ་དང་པོའི་མི་རྣམས་དང་།
སློབ་དཔོན་ཨརྱ་དེ་བ། སློབ་དཔོན་པདྨ་རྣམས་རྫུས་སྐྱེས་ཡིན་པའི་ཕྱིར། དྲོད་གཤེར་
སྐྱེས་ཡོད་དེ། མཛེས་དང་ཉེར་མཛེས་ང་ལས་ནུ། ། ཨ་མྲ་སྐྱོང་མ་ཆུ་ཤིང་ལས། ཞེས་
གསུངས་པ་རྣམས་དྲོད་གཤེར་སྐྱེས་ཡིན་པའི་ཕྱིར། སྒོང་སྐྱེས་ཡོད་དེ། རྒྱལ་པོ་ལྔ་ལེན་
གྱི་བཙུན་མོ་དཔེ་མེད་མ་ལ་སྒོ་ང་ལྔ་བརྒྱ། དེ་ལས་ཁྱེའུ་ལྔ་བརྒྱ དེ་ལས་རང་སངས་
རྒྱས་ལྔ་བརྒྱར་གྱུར་པ་དང་། དགེ་བསྙེན་མ་ས་ག་མོ་ལ་སྒོ་ང་སུམ་ཅུ་རྩ་གཉིས། དེ་ལ་
ཁྱེའུ་དཔའ་ཞིང་བརྟུལ་ཕོད་པ་སུམ་ཅུ་རྩ་གཉིས་བྱུང་བ་རྣམས། སྒོང་སྐྱེས་ཡིན་པའི་
ཕྱིར། དུད་འགྲོ་ལ་སྐྱེ་གནས་བཞི་ཡོད་དེ། སྐྱེ་གནས་བཞི་དང་ལྡན་པའི་མཁའ་ལྡིང་
གིས་སྐྱེ་གནས་བཞི་དང་ལྡན་པའི་ཀླུ་ཟ་བར་གསུངས་པའི་ཕྱིར། རྫུས་སྐྱེས་ལ་རོ་མི་འབྱུང་
བར་བཤད་པ་དང་། མི་འགལ་ཏེ། མ་ཤིའི་བར་དུ་ཟ་བ་ལ་དགོངས་པའི་ཕྱིར། དམྱལ་
སོགས་གསུམ་ལ་རྫུས་སྐྱེས་ཀྱིས་ཁྱབ་སྟེ། དམྱལ་བ་ལ་མི་དགེའི་ལས་སྟོབས་ཅན་གྱིས་
འཕངས་པས་ཁྱབ། ལྷ་ལ་དགེ་བའི་ལས་སྟོབས་ཅན་གྱིས་འཕངས་པས་ཁྱབ། བར་སྲིད་
ལས་ཀྱི་རྣམ་སྨིན་དང་པོ་ཡིན་པའི་ཕྱིར། ཡི་དྭགས་ཕལ་ཆེར་རྫུས་སྐྱེས་ཡིན་ཏེ། མི་དགེ་
བའི་ལས་སྟོབས་ཅན་གྱིས་འཕངས་པའི་ཕྱིར། དེ་ལ་མངལ་སྐྱེས་ཡོད་དེ། ཡི་དྭགས་
མོ་ཞིག་གིས་མོའུ་འགལ་གྱི་བུ་ཆེན་པོ་ལ། བདག་ལ་ཉིན་མོ་བུ་ལྔ་བརྒྱ་དང་། །དེ་བཞིན་
མཚན་མོ་ལྔ་བརྒྱ་དག་བསྐྱེད་ནས་དེ་དག་ཟ་མོད་ཀྱི། འོན་ཀྱང་བདག་ལ་ཚིམ་པ་མེད།
ཅེས་བཤད་པའི་ཕྱིར། སྐྱེ་གནས་བཞིའི་ནང་ནས་རྫུས་སྐྱེས་བཟང་། དེ་ནས་དྲོད་གཤེར་
-102-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ།
སྐྱེས་བཟང་། དེ་ནས་མངལ་སྐྱེས་བཟང༌། སྒོང་སྐྱེས་ཐམས་ཅད་ཀྱི་ཐ་ཤལ་ཡིན་པའི་
ཕྱིར། འོན་ཀྱང་སྒོང་སྐྱེས་ལ་མངལ་སྐྱེས་ཀྱིས་ཁྱབ་པོ། བདག་ཅག་གི་སྟོན་པ་རྫུས་སྐྱེས་
མ་མཛད་པར་མངལ་སྐྱེས་ཀྱི་ཚུལ་སྟོན་པའི་རྒྱུ་མཚན་ཡོད་དེ། ཉེ་དུ་ཆོས་ལ་འཛུད་
པ་དང་། མི་རྣམས་སྤྲོ་བ་བྱེད་པ། སྐུ་གདུང་རིང་བསྲེལ་བཞག་པ། མུ་སྟེགས་པ་ཀ་རིའི་
ལུང་བསྟན་ངན་པ་བཟློག་པའི་ཆེད་ཡིན་པའི་ཕྱིར།
༼བར་སྲིད་ཀྱི་ངོ་བོ་དང་དབྱེ་བ་སོགས་བཤད་པ།༽
གཉིས་པ་གང་གིས་འཇུག་པའི་བར་སྲིད་སྟོན་པ་ནི། ཁམས་གསུམ་དུ་གནས་
པའི་འགྲོ་བ་ལྔ་པོ་དེ་སྐྱེ་གནས་བཞིར་འཇུག་པའི་བར་སྲིད་ཀྱི་གནས་ཚུལ་ཇི་ལྟ་བུ་ཞེ་
ན། དེ་སྟོན་པ་ནི། འདིར་གང་ཕྱིར་དང་སྐྱེ་བ་ཡི། །ཞེས་སོགས་ཀྱི་སྐབས་སུ། བར་སྲིད་
ལ་མཚན་ཉིད། དབྱེ་བ། སྒྲུབ་བྱེད། ཤ་ཚུགས། ཆོས་ཀྱི་ཁྱད་པར། སྐྱེ་གནས་འཇུག་
ཚུལ། འགྲོ་ཚུལ། ཁ་དོག་དང་ཉམས་སྣང་གི་ཁྱད་པར་ཏེ་བརྒྱད་དོ།
དང་པོ་ནི། འཆི་སྲིད་དང་སྐྱེ་སྲིད་ཀྱི་བར་དུ་འབྱུང་བའི་ཕྲ་ཞིང་དྭངས་པའི་ལུས་
རྟེན་གྱི་རྣམ་སྨིན་གྱི་ཕུང་པོར་དམིགས་པ། བར་སྲིད་ཀྱི་མཚན་ཉིད་ཡིན་ཏེ། འདིར་
གང་འཆི་དང་སྐྱེ་བ་ཡི། །སྲིད་པའི་བར་དུ་འབྱུང་བའོ། །ཞེས་གསུངས། དེ་ལྟ་བུའི་སྲིད་
པ་བར་མ་དེ་ལ་འབྱུང་བ་ཞེས་བརྗོད་ནས་བྱུང་བ་ཞེས་མི་བརྗོད་པའི་རྒྱུ་མཚན་ཡོད་དེ།
བགྲོད་པའི་ཡུལ་རྣམ་སྨིན་གྱི་ཕུང་པོར་རྫོགས་པར་མ་ཕྱིན་པ་ཡིན་པའི་ཕྱིར་ཏེ། བགྲོད་
པའི་ཡུལ་དུ་མ་ཕྱིན་ཕྱིར། །སྲིད་པ་བར་མ་བྱུང་བ་མིན། །ཞེས་གསུངས།
གཉིས་པ་ནི། དེ་ལ་སྒྲས་བརྗོད་པ་དུ་མ་ཡོད་དེ། རྗེ་བཙུན་མི་ལས། འཁོར་འདས་
བར་དོ། སྐྱེ་ཤི་བར་དོ། ཏིང་འཛིན་ཉམས་ཀྱི་བར་དོ། རྨི་ལམ་བར་དོ། སྲིད་པ་བར་དོ
-103-

༢༢༧༢། རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
སྐྱེ་གནས་བརྒྱུད་པའི་བར་དོ། ཞེས་དྲུག་གསུངས། རྗེ་ནཱ་རོ་པ་དང་། དེའི་ལྕམ་ནི་གུ་མས།
སྐྱེ་ཤི་བར་དོ། རྨི་ལམ་བར་དོ། སྲིད་པ་བར་དོ། ཞེས་གསུམ་དུ་བསྡུས་ནས་གསུངས།
རང་ལུགས་ནི་བར་དོ་ལ་སྲིད་པ་བར་དོས་ཁྱབ་ཅིང་། འདི་ལ་ཁམས་ཀྱི་སྒོ་ནས། འདོད་
གཟུགས་ཀྱི་བར་དོ་གཉིས་ཡོད། གཟུགས་མེད་དུ་སྐྱེ་བ་ལ་བར་དོ་བརྒྱུད་མི་དགོས་ཏེ།
རང་གང་དུ་ཤི་བ་དེར་གཟུགས་མེད་ཀྱི་མིང་བཞིའི་ཕུང་པོ་ཙམ་ཞིག་འགྲུབ་པའི་ཕྱིར་ཏེ།
གཟུགས་མེད་གང་དུ་ཤི་བ་དེར། །ཞེས་དང་། ཀུན་བཏུས་ལས། བར་མ་དོས་སྲིད་པ་
ནི་འདོད་པའི་ཁམས་དང་གཟུགས་ཀྱི་ཁམས་སུ་སྐྱེ་བ་ནའོ། །གཟུགས་མེད་པ་ནས་
ནི་འདི་འཕོས་པ་ནའོ། །ཞེས་གསུངས། ས་འམ་འགྲོ་བའི་སྒོ་ནས་དབྱེ་ན། །རིགས་ལྔའི་
བར་དོ་ཡོད། གནས་ཀྱི་སྒོ་ནས་སོ་བདུན་ཡོད་དེ། འདོད་ཁམས་གནས་རིགས་ཉི་ཤུ།
གཟུགས་ཁམས་གནས་རིགས་བཅུ་བདུན་གྱི་བར་དོ་རྣམས་སུ་ཡོད་པའི་ཕྱིར། རྟེན་གྱི་
སྒོ་ནས་སྐྱེ་འཕགས་ཀྱི་བར་སྲིད་གཉིས་ཡོད།
གསུམ་པ་ལ། རྩོད་པ་དང་ལན་གཉིས། དང་པོ་ནི་ཕལ་ཆེན་སྡེ་པ་དང་། ཐམས་
ཅད་ཡོད་པར་སྨྲ་བའི་བྱེ་བྲག་ས་སྟོན་སྡེ་པ་དག་ན་རེ། བར་དོ་མེད་དེ། འཆི་སྲིད་ཆད་པ་
ཙམ་ལ་སྐྱེ་སྲིད་འབྱུང་བའི་ཕྱིར། དཔེར་ན་མེ་ལོང་ནང་གི་བྱད་བཞིན་གྱི་གཟུགས་བརྙན་དེ་
བྱད་བཞིན་ལས་འབྲེལ་མེད་དུ་འཕོས་པ་བཞིན་མིན་ཞེས་ཟེར། གཉིས་པ་ལ། རིགས་
པའི་སྒྲུབ་བྱེད་དང་། ལུང་གི་སྒྲུབ་བྱེད། བར་སྲིད་ན་གནས་པའི་རྟགས་བཤད་པའོ། །
དང་པོ་ནི། འཆི་སྲིད་ཆད་ཙམ་ནས་སྐྱེ་སྲིད་མི་འབྱུང་སྟེ། འཆི་སྲིད་དེ་འབྲས་བུའི་
རྒྱུ་རྐྱེན་ཡུལ་གཞན་ནས་གཞན་དུ་རྒྱུན་ཅན་གྱིས་འཇུག་པ་དང་ཆོས་མཐུན་པ་ཡིན་པའི་
ཕྱིར་ཏེ། འབྲུ་ཡི་རྒྱུན་དང་ཆོས་མཐུན་ཕྱིར། །སྲིད་པ་ཆད་ལས་འབྱུང་བ་མིན། །ཞེས་
གསུངས། མེ་ལོང་ནང་གི་བྱད་བཞིན་གྱི་གཟུགས་བརྙན་དེ་འཆི་སྲིད་ཆད་ཙམ་ལས་སྐྱེ་
སྲིད་འབྱུང་བའི་མཐུན་དཔེ་ཡང་དག་མ་ཡིན་པར་ཐལ། དེ་གཞི་མ་གྲུབ་པའི་ཕྱིར་དང་།
-104-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ
གྲུབ་ཏུ་ཆུག་ཀྱང༌། དཔེ་དོན་མི་མཚུངས་པའི་ཕྱིར། གཟུགས་བརྙན་མ་གྲུབ་ཕྱིར་
བ་དང༌། །མི་འདྲའི་ཕྱིར་ན་དཔེ་མ་ཡིན། །ཞེས་གསུངས། མེ་ལོང་ནང་གི་གཟུགས་གཞི་
མ་གྲུབ་པར་ཐལ། མེ་ལོང་གིས་གོ་ས་གཅིག་ཉིད་ན་མེ་ལོང་དང་གཟུགས་བརྙན་ལྷན་
གཅིག་ཏུ་ཚོགས་པ་མེད་པའི་ཕྱིར་ཏེ། དེ་གཉིས་བསྟན་ཡོད་ཐོགས་བཅས་གཟུགས་སུ་
མཚུངས་པའི་ཕྱིར། རྟགས་མ་གྲུབ་ན། གཟུགས་བརྙན་མེད་པ་བུད། དཔེ་དོན་མི་མཚུངས་
ཏེ བྱད་བཞིན་གྱི་གཟུགས་བརྙན་དེ་མེ་ལོང་དང་བྱད་བཞིན་གཉིས་ཀ་ཚོགས་པ་ལས་
བྱུང་། སྐྱེ་སྲིད་འཆི་སྲིད་ཆད་ཙམ་ཁོ་ན་ལས་བྱུང་བའི་ཕྱིར་། གཉིས་པ་སོང་། དེ་སྐད་དུ།
གཅིག་ན་ལྷན་ཅིག་གཉིས་མེད་ཕྱིར། །རྒྱུན་མིན་ཕྱིར་གཉིས་ལས་འབྱུང་ཕྱིར། །ཞེས་
གསུངས
གཉིས་པ་ནི་བར་སྲིད་ཡོད་པར་ལུང་གིས་གྲུབ་སྟེ། བཅོམ་ལྡན་འདས་ཀྱིས་མགུར་
ནས་སྲིད་པ་བདུན་པོ་སྟོན་པའི་མདོ་ལས། སྲིད་པ་ནི་བདུན་ཏེ། དམྱལ་བའི་སྲིད་
པ་དང་། ཡི་དྭགས་ཀྱི་སྲིད་པ་དང་། དུད་འགྲོའི་སྲིད་པ་དང་། མིའི་སྲིད་པ་དང་། ལྷའི་
སྲིད་པ་དང་། ལས་ཀྱི་སྲིད་པ་དང༌། སྲིད་པ་བར་མའོ། ཞེས་དང་། དགའ་བོ་
མངལ་འཇུག་གི་མདོ་ལས། གནས་གསུམ་མངོན་དུ་གྱུར་ན་མའི་མངལ་དུ་བུ་ཆགས་
པར་འགྱུར་ཏེ། མ་རུང་ཞིང་ཟླ་མཚན་དང་ལྡན་པ་དང་། ཕ་མ་ཆགས་ཤིང་ཕྲད་པ་དང་
དྲི་ཟ་ཉེ་བར་གནས་པར་གྱུར་ནའོ། ཞེས་གསུངས་པའི་དྲི་ཟ་བར་སྲིད་ལ་བྱེད་རིགས་
པའི་ཕྱིར་དང་། ཕྱིར་མི་འོང་ལྔར་གསུངས་པའི་མདོ་ལས། ཕྱིར་མི་འོང་བར་འདའ་བ་
གསུངས་ཤིང་། བར་སྲིད་མེད་ན་བར་འདའ་བ་མེད་དགོས་པའི་ཕྱིར་དང་། སྐྱེས་བུ་དམ་
པའི་འགྲོ་བ་བདུན་བསྟན་པའི་མདོ་ལས། ཕྱིར་མི་འོང་བར་འདའ་བ་དེ་ལ་གསུམ་ཡོད་
པར་གསུངས་པས་བར་སྲིད་ཡོད་པར་གྲུབ་པའི་ཕྱིར་ཏེ། མགུར་ནས་གསུངས་ཕྱིར་ཡོད་
དྲི་ཟ། །ལྔར་གསུངས་འགྲོ་མདོ་ལས་ཀྱང་གྲུབ། །ཅེས་གསུངས། ཁ་ཅིག །དྲི་ཟ་ཡང་ཉེ་
-105-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
བར་གནས་པར་གྱུར་ནའོ། ཞེས་གསུངས་པའི་དོན་ནི། ཕུང་པོ་ཞིག་པ་ཉེ་བར་གནས་
པར་གྱུར་ནའོ། ཞེས་པའི་དོན་ནོ། ཞེ་ན་མི་རིགས་ཏེ། ལྔ་ལེན་གྱི་བུའི་མདོ་ལས། ཁྱོད་
ཀྱི་དྲི་ཟ་ཉེ་བར་གནས་པར་གྱུར་པ་དེ། རྒྱལ་རིགས་ཤིག་གམ། ཞེས་སོགས་གསུངས་
པ་ལ། ཕུང་པོ་ཞིག་པ་དེ་དག་ཏུ་མི་རུང་བའི་ཕྱིར། ཁོ་ན་རེ། བར་སྲིད་མེད་དེ།
བདུད་སུན་འབྱིན་བྱེད་ཀྱི་སངས་རྒྱས་འོད་སྲུང་གི་ཉན་ཐོས་མཁས་པ་མགུ་བ་ལ། གླང་
པོར་རྡོའི་ཁུ་ཚུར་བསྣུན་ནས་ཤི་བ་ལུས་དེ་དང་དེ་ལ་མེ་སྐོར་ཏེ། དམྱལ་བར་ལྟུང་བར་
བཤད་པའི་ཕྱིར་ཞེ་ན། སྐྱོན་མེད་དེ། ཚེ་དེ་ལ་མཐོང་ཆོས་མྱོང་འགྱུར་གྱི་ལས་སྨིན་
པ་ཡིན་གྱི། སྐྱེ་གནས་མྱོང་འགྱུར་གྱི་ལས་ཕྱིས་སྨིན་པར་འགྱུར་བའི་ཕྱིར། ཁོ་ན་རེ།
བར་སྲིད་མེད་དེ། མཚམས་མེད་ལྔ་གང་རུང་བྱས་པའི་གང་ཟག་ཤི་མ་ཐག་ཏུ་དམྱལ་
བར་སྐྱེ་གསུངས་པའི་ཕྱིར་ན་མ་ཁྱབ་སྟེ། མཚམས་མེད་ལྔ་གང་རུང་བསགས་ལ་
མ་སྦྱངས་པའི་གང་ཟག་སྐྱེ་བ་ཕྱི་མ་ལ་འགྲོ་བ་གཞན་དུ་མི་སྐྱེ་བར་དམྱལ་བ་ཁོ་ནར་སྐྱེ་
བ་ལ་དགོངས་པའི་ཕྱིར
གསུམ་པ་ནི། འདི་ནས་ཤི་འཕོས་ཏེ་ཕྱི་མའི་སྐྱེ་སྲིད་མ་གྲུབ། ད་ལྟ་བར་དོ་ན་
གནས་པའི་རྟགས་སུ། སྔར་མ་ཤི་བའི་དུས་ན་མེད་པའི་གཞན་སེམས་རགས་པ་སོགས་
ཀྱི་མངོན་ཤེས་དང་ལྡན་པ་དང་། སྔར་རི་རབ་ཁང་ཁྱིམ་སོགས་ལ་ཐོགས་པ་ལ་ད་
ལྟ་དེ་དག་ལ་ཐོགས་མེད་དུ་འགྲོ་བ་དང༌། སྔར་སེམས་ཀྱིས་གང་སླེབས་སར་ལུས་ཀྱི་མི་
སླེབས་པ་ལ་ད་ལྟ་དེ་ལྟར་སླེབས་པ་དང་། སྔར་མར་མེ་ཉི་ཟླ་སོགས་ཀྱི་འོད་ལ་ཕྱིན་པ་
ན་རང་གི་ལུས་ཀྱི་གྲིབ་མ་ཡོད། ད་ལྟ་དེ་མེད་པ་དང་། སྔར་ས་འཇམ་པོ་ལ་ཕྱིན་པ་ན་
རང་གི་རྐང་རྗེས་ཡོད། ད་ལྟ་དེ་མེད་པ་དང་། སྔར་རང་གིས་ལབ་ན་གཞན་གྱི་གཏམ་
ལན་འཇལ་བ་ཡོད། ད་ལྟ་དེ་མེད་པ་སོགས། དེ་དག་བར་དོར་གནས་པའི་རྟགས་སུ་
གསུངས། གཞན་ཡང་། དེར་མ་ཟད་འཇིགས་པའི་སྒྲ་བཞི། ཡ་ང་བའི་གནས་གསུམ་
-106-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ
ལ་སོགས་པ་མཐོང་བ་ཡང་བར་དོར་གནས་པའི་རྟགས་སུ་གསུངས་སོ། །
བཞི་པ་ནི བར་སྲིད་ཀྱི་ཤ་ཚུགས་ཏེ། དེའི་བྱད་དབྱིབས་བཞག་ཏུ་ཡོད། སྔོན་དུས་
ཏེ་ད་གཟོད་འབྱུང་བར་འགྱུར་པའི་སྐྱེ་སྲིད་ཀྱི་ཤ་ཚུགས་ཅན་དུ་འགྱུར་བ་ཡིན་པའི་
ཕྱིར། དེ་དང་འཕེན་པ་གཅིག་གིས་འཕངས་པ་ཡིན་པའི་ཕྱིར། དེ་ནི་འཕེན་པ་གཅིག་
པའི་ཕྱིར། །སྔོན་དུས་སྲིད་འབྱུང་ཤ་ཚུགས་ཅན། །ཞེས་གསུངས། ཀུན་བཏུས་ལས།
གང་དུ་སྐྱེ་བར་འགྱུར་བ་དེའི་བྱད་གཟུགས་སོ། །ཞེས་གསུངས་སོ། །སྔོན་དུས་སྲིད་པ་
ནི་ཚེ་དེའི་སྐྱེ་སྲིད་སྐད་ཅིག་གཉིས་པ་ནས་དེའི་འཆི་སྲིད་མ་གྲུབ་ཀྱི་སྲིད་པ་སྟེ།།དེ་
ནི་འཆི་བའི་སྔོན་རོལ་ཏེ། །སྐྱེ་བའི་སྐད་ཅིག་ཕན་ཆད་དོ། །ཞེས་གསུངས།
ལྔ་པ་ལ། བར་སྲིད་ཀྱི་བོང་ཚད། ཚེ་ཚད། ཡུན་གྱི་ཁྱད་པར། ནུས་མཐུ་དང་། མིང་
གི་ཁྱད་པར། ངེས་ཚིག་དང་བཅས་པའོ།
དང་པོ་ནི། འདོད་ལྷ་དང་མིའི་བར་དོ་ནི། བྱིས་པ་ལོ་ལྔའམ་དྲུག་ལོན་པ་པ་ལྟ་བུ།
གཟུགས་ཁམས་པའི་བར་དོ་ན་ངོ་ཚ་ཁྲེལ་ཡོད་ཤས་ཆེ་བས་བོང་ཚད་རྫོགས་པའི་གོས་
དང་བཅས་པ། འདོད་ཁམས་པའི་བར་དོ་ནི། ངོ་ཚ་མེད་པ་དང་། ཁྲེལ་མེད་ཤས་ཆེ་བས་
གཅེར་བུའོ། །དམིགས་བསལ་ནི། དགེ་སློང་མ་དཀར་མོ་སྔོན་གྱི་སྨོན་ལམ་གྱི་དབང་
གིས་གོས་དང་བཅས་པ་དང་། སྲིད་པ་ཐ་མའི་བྱང་སེམས་ནི། གཞོན་ནུ་མཚན་དཔེས་
བརྒྱན་ཅིང་ན་བཟའ་དང་བཅས་པའི་བར་སྲིད་དོ། །དེ་ལྟར་རང་འགྲེལ་ལས་གསལ་
བར་གསུངས་སོ།
གཉིས་པ་ནི། བཙུན་པ་དཔལ་ཆེན་ན་རེ། ཇི་སྲིད་སྐྱེ་བའི་ཚོགས་པ་མ་རྙེད་ཀྱི་
བར་དུ་གནས་པའི་ཚེ་ཚད་མཐའ་གཅིག་ཏུ་མ་ངེས་ཏེ། བར་སྲིད་ཚེ་རིང་ཐུང་གི་དབང་
གིས་དེའི་སྔོན་དུས་ཀྱི་སྲིད་པ་ཚེ་རིང་ཐུང་དུ་གྱུར་པའི་ཕྱིར་ཏེ། མདོ་མྱང་འདས་ལས། སངས་
རྒྱས་འོད་སྲུང་འཇིག་རྟེན་དུ་བྱོན་དུས་རྒྱལ་པོ་འོད་མཛེས་ཀྱི་སྲས་རྒྱལ་བུ་གཞོན་ནུ་ཤི་
-107-

སྐུ་རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
བས། རྒྱལ་པོ་བཙུན་མོ་འཁོར་དང་བཅས་པའི་མྱ་ངན་གྱི་དབང་གིས་ལོ་གསུམ་བར་དོར་
གནས་པར་གསུངས་པའི་ཕྱིར། ཞེས་བཤད་དོ། འགྲོ་མགོན་འཕགས་པ་ན་རེ། དུས་ནི་
ཕལ་ཆེར་ཞག་བདུན། བདུན་ཕྲག་བདུན་པའང་ཡོད་ཅེས་གྲགས། །ལས་ཀྱི་འཕེན་པ་
དྲག་ཞན་གྱི། མཚམས་སྦྱར་བའང་འབྱུང་འགྱུར་ཞིང༌། །ལོ་དང་བསྐལ་བར་གནས་
པའང་སྲིད། །དེས་ན་ངེས་པར་འགའ་ཡང་མེད། །ཅེས་གསུངས་ནས། དཔེར་ན། མི་
མངལ་སྐྱེས་མངལ་དུ་ཟླ་བ་ངོ་བཅུར་གནས་པ་ཡིན་ཀྱང་། རྒན་པོ་སྐྱེས་ནས་ལོ་དྲུག་ཅུ་
མངལ་དུ་གནས་པ་བཞིན། ཞེས་གསུངས
རང་ལུགས་ཞག་བདུན་ཕྲག་བདུན་བར་དོར་གནས་ཤིང་། དེ་ལས་ལྷག་པ་མི་
གནས་ཏེ། དེའི་བར་དུ་སྐྱེ་སྲིད་རྙེད་པའི་ཁྱབ་པའི་ཕྱིར། དེ་ཡང་དུས་ལ་མ་རྙེད་ན་བདུན་
ཕྲག་དེ་ནས་ཤི་འཕོས་ཏེ་བར་དོ་དེ་ཉིད་དུ་སྐྱེ་བ་ཡིན་ཏེ། བདེ་མཆོག་སྡོམ་འབྱུང་ལས།
ཚོགས་པ་མ་རྙེད་དེ་སྲིད་དུ། །ཞག་བདུན་བར་དེའི་སྲིད་པར་གནས། །ཞེས་དང་། ཀུན་
བཏུས་ལས། དེ་ལྟར་ཐོགས་ན་ཞག་བདུན་གནས་ཏེ། དེ་ཚུན་ཆད་ཀྱི་འཆི་འཕོའོ།
ཞེས་དང༌། ས་སྡེ་ལས། ཞག་བདུན་གྱི་ཤི་འཕོས་ཏེ། ཞེས་པ་དང་། སྐྱེ་བའི་རྐྱེན་མ་
རྙེད་ན་བདུན་ཕྲག་བདུན་གྱི་བར་དུ་ཡང་གནས་སོ། ཞེས་སོགས་མཐའ་ཡས། དེ་ཡང་
དགུན་དུས་བ་གླང་གི་བར་སྲིད་གྲུབ་ན། དེ་དང་རིགས་མཐུན་བསགས་པའི་བ་མེན་དུ་
སྐྱེ། དཔྱིད་དུས་ཁྱིར་སྐྱེ་འགྱུར་གྱི་བར་སྲིད་གྲུབ་ན། དེ་དང་རིགས་མཐུན་བསགས་པའི་
ཅེ་སྤྱང་དུ་སྐྱེ། དབྱར་དུས་དོམ་གྱི་བར་སྲིད་གྲུབ་ན། དེ་དང་རིགས་མཐུན་བསགས་པའི་
དྲེད་དུ། སྟོན་དུས་རྟའི་བར་སྲིད་གྲུབ་ན། དེ་དག་རིགས་མཐུན་བསགས་པའི་བོང་བུར་
སྐྱེ་བ་ཡིན་ཏེ། བ་མེན་ལ་སོགས་པ་དེ་དག་དུས་མིན་དུ་དུ་འཁྲིག་པ་ངབསྟེན་པའི་ཕྱིར།
གསུམ་པ་ནི། བར་སྲིད་གང་གིས་མཐོང་སྙམ་ན། རིགས་མཐུན་ཕན་ཚུན་སྐལ་བ་
མཉམ་པའི་བར་སྲིད་རྣམས་རྨི་ལམ་རྨིས་པའི་ཚུལ་གྱིས་མཐོང་བའི་ཕྱིར། ལྷའི་མིག་
-108-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ།
རྣམ་པར་དག་པས་མཐོང་སྟེ། རིགས་མཐུན་ལྷ་མིག་དག་པས་མཐོང་། །ཞེས་དང་། ཀུན་
བཏུས་ལས། སྐལ་བ་མཉམ་པའི་སེམས་ཅན་རྣམས་ཀྱང་མཐོང་ངོ་། །ཞེས་གསུངས།
བཞི་པ་ལ། རྫུ་འཕྲུལ་གྱི་ཁྱད་པར། ངོ་བོའི་ཁྱད་པར། བར་དོར་དགེ་སྡིག་གི་ལས་
གསོག་པ་ཡོད་མེད་དཔྱད་པ། ཁམ་ཟས་ཀྱི་ཁྱད་པར་རོ།
དང་པོ་ནི། བར་སྲིད་རྣམས་ལས་ལས་སྐྱེས་པའི་རྫུ་འཕྲུལ་སངས་རྒྱས་ཀྱིས་
ཀྱང་དགག་པར་མི་ནུས་པ་དང་ལྡན་པས། གཟུགས་ཅན་གྱི་གནས་ཕལ་ཆེར་ལ་ཐོགས་
མེད་དུ་འགྲོ་ཞིང་། ཕལ་ཆེར་སྨོས་པ་ལ་དགོས་པ་ཡོད་དེ། ལས་ཀྱི་དབང་གིས་མའི་སྐྱེ་
གནས་དང༌། རྟེན་བྱིན་རླབས་ཅན་འགའ་ཞིག་ལ་ཐོགས་པའི་ཕྱིར་ཏེ། ལས་ཀྱི་
རྫུ་འཕྲུལ་ཤུགས་དང་ལྡན། །ཞེས་དང་། ཐོགས་མེད་ལྡན་ཞེས་དང་། ཀུན་བཏུས་
ལས། འགྲོ་བ་ལ་ཐགས་ཐོགས་མེད་དོ། །རྫུ་འཕྲུལ་དང་ལྡན་པ་བཞིན་དུ་མྱུར་དུ་འགྲོ་
ཞིང་སྐྱེ་བའི་གནས་སུ་ཐོགས་སོ། ཞེས་གསུངས། རིགས་པའི་སྒྲུབ་བྱེད་ཀྱང་ཡོད་དེ།
བྲག་བཤིག་པའི་ནང་ན་སེམས་ཅན་དམིགས་པ་ཡོད་པའི་ཕྱིར། དེ་མའི་མངལ་ལ་ཐོགས་
ཏེ། མའི་ལྟོ་བ་བརྟོལ་ཏེ་མི་འཇུག་གི་སྐྱེ་གནས་ཀྱི་སྒོ་ནས་འཇུག་པའི། མཚེ་མ་སྤུན་ལ་
གང་སྔར་སྐྱེས་པ་ཕུ་བོ། ཕྱིས་སྐྱེས་པ་ནུ་བོ་ཡིན་ནོ། །
གཉིས་པ་ནི། བར་སྲིད་ལ་དབང་པོ་ཀུན་ཚང་གིས་ཁྱབ་པ་སྟེ། ལས་ཀྱི་རྣམ་སྨིན་
གྱི་དབང་པོ་ཡིན་པའི་ཕྱིར་ཏེ། དབང་པོ་ཀུན་ཚང་ཞེས་གསུངས་པའི་ཕྱིར། ཁོ་ན་
རེ དམུས་ལོང་གི་བར་སྲིད་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དམུས་
ལོང་གི་ཤ་ཚུགས་འཛིན་པའི་ཕྱིར། མ་གྲུབ་ན། སྔོན་དུས་སྲིད་འབྱུང་ཤ་ཚུགས་ཅན། །
ཞེས་གསུངས་པ་དང་མི་འགལ་ལོ་ཞེ་ན། འདི་ནི་གཙོ་ཆེ་བ་ལ་དགོངས་པ་ཡིན་གྱི། དཔེར་
ན། ཕོའི་བར་སྲིད་རྐྱེན་དབང་གིས་མོར་འགྱུར་བ་སྲིད་པ་བཞིན་ནོ།
གསུམ་པ་ནི། ཁ་ཅིག །ལས་བརྟན་མི་བརྟན་བར་སྲིད་གཉིས་ལས། དང་པོ་ནི།
-109-

་རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
མི་ལྡོག་ཅེས་པ་རྩ་འགྲེལ་གྱིས་བསྟན། གཉིས་པ་ནི། ཅི་སྟེ་ན་ལྡོག་ཅེས་བསྟན། ཞེས་
ཟེར། མི་འཐད་དེ། ཉན་ཐོས་སྡེ་པ་དང་ཐེག་ཆེན་གྱི་ལུགས་བསྲེས་པའི་གདོལ་གཏམ་ཡིན་
པའི་ཕྱིར། དེས་ན་བྱེ་བྲག་སྨྲ་བ་ན་རེ། འགྲོ་བ་གཞན་གྱི་བར་སྲིད་གྲུབ་ན་དེ་དང་རིགས་
མི་མཐུན་པའི་འགྲོ་བ་གཞན་དུ་མི་ལྡོག་ཏེ། བར་སྲིད་དང་སྔོན་དུས་ཀྱི་སྲིད་པ་འཕེན་
བྱེད་ལས་གཅིག་གིས་འཕངས་པའི་ཕྱིར། འོན་ཀྱང་ཚངས་རིས་ལྟ་བུའི་བར་སྲིད་གྲུབ་
ན་དེར་སྐྱེ་བས་མ་ཁྱབ་སྟེ། བར་འདའ་བ་ཡོད་པའི་ཕྱིར། ཞེས་ཟེར། ཐེག་ཆེན་པ་ན་
རེ། དགེ་མི་དགེའི་ལས་སྟོབས་ལྡན་མངོན་དུ་གྱུར་པའམ། དགེ་བའི་བཤེས་གཉེན་དང་
སྡིག་གྲོགས་ཀྱི་སྟོབས་ཀྱིས་འགྲོ་བ་དེའི་བར་སྲིད་གྲུབ་ཀྱང་། དེ་དང་རིགས་མཐུན་
པའི་འགྲོ་བ་གཞན་དུ་ལྡོག་པ་ཡོད་དེ། བར་དོར་དགེ་སྡིག་གི་ལས་སྟོབས་ལྡན་གསོག་
པ་ཡོད་པའི་ཕྱིར་ཏེ མདོ་ལས། བསམ་གཏན་བཞི་པ་ཐོབ་པའི་དགེ་སློང་ཤི་འཕོས་ཏེ།
བསམ་གཏན་བཞི་པའི་བར་དོར་སྐྱེས་པ་ན་ཐར་པ་ལ་སྐུར་འདེབས་ཀྱི་ལོག་ལྟ་སྐྱེས་
པའི་དབང་གིས་དམྱལ་བར་སྐྱེས་པར་གསུངས་པ་དང་། དྲིན་ལན་བསབ་པའི་མདོ་ལས་
ཀྱང་། ཤི་བའི་རྗེས་སུ་མྱ་ངན་བྱས་པས་ཕྱིར་ཟློག་པར་བཤད་པའི་ཕྱིར།
བཞི་པ་ནི། ཁ་ཟས་རགས་པ་མི་ཟ་བར་དྲི་འབའ་ཞིག་ཟ་སྟེ། བར་སྲིད་དབང་ཆེ་
བ་རྣམས་དྲི་ཞིམ་པ་དང་། དབང་ཆུང་བ་ས་དྲི་མི་ཞིམ་པ་ཟ་བའི་ཕྱིར་ཏེ། དེ་ནི་དྲི་
ཟའོ། །ཞེས་གསུངས།
ལྔ་པ་ནི། ཡིད་ལས་བྱུང་དང་སྲིད་ཚོལ་དང་། །དྲི་ཟ་སྲིད་པ་བར་མ་དང་། འགྲུབ་
པའོ་ཞེས་དང་། ཀུན་བཏུས་ལས། དེ་ནི་ཡིད་ལས་བྱུང་བ་དང་། དྲི་ཟ་ཞེས་ཀྱང་བྱའོ། །
ཞེས་གསུངས་པ་ལྟར་ཡོད་ཞིང་། ཡིད་ཙམ་ལས་བྱུང་བས་ན་ཡིད་ལས་བྱུང་བ། སྐྱེ་སྲིད་
ཚོལ་བའི་ངང་ཚུལ་ཅན་ཡིན་པས་སྲིད་ཚོལ། ཟས་སུ་དྲི་ཟ་བས་དྲི་ཟ། འཆི་སྲིད་སྐྱེ་སྲིད་
གཉིས་ཀྱི་བར་དུ་བྱུང་བའི་སྲིད་པ་ཡིན་པས་སྲིད་པ་བར་མ། སྐྱེ་སྲིད་མངོན་པར་འགྲུབ་
-110-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ།
པར་བྱེད་པའི་སྲིད་པ་ཡིན་པས་མངོན་པར་འགྲུབ་བྱེད་ཀྱི་སྲིད་པ་ཞེས་བྱའོ།
དྲུག་པ་ནི། བར་སྲིད་སྐྱེ་གནས་སུ་འཇུག་པའི་བསམ་པ་བཞག་ཏུ་ཡོད་དེ། མངལ་
སྐྱེས་ཀྱི་བར་སྲིད། ཕ་མ་ཉལ་པོ་བྱེད་པ་མཐོང་བ་ན་བློ་ཕྱིན་ཅི་ལོག་ཏུ་གྱུར་པའི་རྩེ་དགས་
བསྒྲོད་པའི་གནས་མའི་ཕོ་བ་ལོང་བུའི་བར་ན་བུ་སྣོད་ཡོད་པས་དེར་འགྲོ་བར་བྱེད། དེ་
ཡང་མོ་སྐྱེ་ན་མའི་སྒལ་ཚིགས་ལ་རྒྱབ་གཏད། མགོ་བོ་མའི་གཞོགས་གཡོན་ལ་བརྟེན་ཏེ།
ཕ་ལ་ཆགས་ཤིང་མ་ལ་ཞེ་སྡང་བའི་བསམ་པས་མངལ་དུ་འཇུག །ཕོར་སྐྱེ་ན་མའི་ལྟོ་
གཡས་སུ་བསྙེས་ནས་ཁ་རྒྱབ་ཏུ་བསྟན་ཙོག་པུར་མ་ལ་ཆགས་ཤིང་ཕ་ལ་སྡང་བའི་བསམ་
པས་མངལ་དུ་འཇུག །མ་ནིང་དུ་སྐྱེ་ན། ཕོ་མོའི་འདོད་ཆགས་གང་ཤས་ཆེ་བའི་འདུག་
སྟབས་སུ་འདུག་ཅིང༌། དྲོད་གཤེར་སྐྱེས་ཀྱི་བར་སྲིད་དེ་ནི། དྲི་མ་ངན་པར་འདོད་པའི་
བསམ་པས་སྐྱེ་གནས་སུ་འཇུག །རྫུས་སྐྱེས་ཀྱི་བར་སྲིད་ནི་གནས་མངོན་པར་འདོད་པའི་
བསམ་པས་སྐྱེ་གནས་སུ་འཇུག་པའི་ཕྱིར།
བདུན་པ་ནི། བར་སྲིད་ཀྱི་འགྲོ་ཚུལ་བཞག་ཏུ་ཡོད་དེ། མདོ་ལས། ཡང་དག་
སྡོམ་དང་དཀའ་ཐུབ་ཅན། །དྲང་སྲོང་རྣམས་ལ་སྐུར་འདེབས་པ། །དེ་དག་སྤྱིའུ་ཚུགས་དག་
ཏུ་ནི། །དམྱལ་བར་ཁོ་ནར་ལྟུང་བར་འགྱུར། །ཞེས་དང་། དམྱལ་བ་ཡི་ནི་སྤྱིའུ་ཚུགས་
ཡིན། །ཞེས་གསུངས་པ་ལྟར། དམྱལ་བའི་བར་སྲིད་སྤྱིའུ་ཚུགས་སུ་འགྲོ །ལྷའི་བར་
སྲིད་སྟེང་དུ་འགྲོ །མིའི་བར་སྲིད་སོགས་ཐད་ཀར་འགྲོ །སློབ་དཔོན་གང་སྤེལ་ན་རེ། ཡི་
དྭགས་ཀྱི་བར་སྲིད་ཡི་དྭགས་བཞིན་དུ། རྒྱབ་ནས་འགྲོ །ཞེས་གསུངས། དེ་ཡང་སྐྱེ་སྲིད་
ལེན་པའི་ཚེ་ངན་འགྲོར་སྐྱེ་ན་ཀུ་ཅོའི་སྒྲ་དང་འདམ་བུ་དང་ནགས་སྟུག་པོ་དང་། གད་
ཕུགས་ལ་སོགས་པར་འགྲོ་བའི་མཚན་མ་བྱུང་། བདེ་འགྲོར་སྐྱེ་ན་ཆོས་ཀྱི་སྒྲ་ལ་སོགས་
པའི་སྒྲ་སྙན་པ་དང་། གཞལ་མེད་ཁང་དང༌། སྐྱེད་མོས་ཚལ་ལ་སོགས་པར་འགྲོ་བའི་
མཚན་མ་འབྱུང་བར་རྣལ་འབྱོར་སྤྱོད་པའི་ས་ལས་གསུངས་སོ། །སྐྱེ་སྲིད་དུ་ཉིང་མཚམས་
-111-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
སྦྱོར་བའི་ཚེ་ཆགས་པ་རྒྱུར་ངེས་པར་དགོས་ཏེ། དཔེར་ན། ཚ་དམྱལ་དུ་སྐྱེ་ན། ཆར་རླུང་
ལ་སོགས་པའི་གྲང་བས་བརྟེན་ནས་དྲོ་བའི་གནས་ལ་ཆགས་པ་དང་། གྲང་དམྱལ་དུ་སྐྱེ་
ན། དེ་ལས་ཟློག་པའི་ཆགས་པའི་དབང་གིས་ཉིང་མཚམས་སྦྱོར་བའི་ཕྱིར་ཏེ། ཀུན་
བཏུས་ལས། བར་མ་དོའི་སྲིད་པ་ན་གནས་པ་ནི་སྐྱེ་བའི་གནས་ལ་འདོད་ཆགས་སྐྱེད་དོ།
དེ་ལ་གཞན་པའི་ཉོན་མོངས་པ་རྐྱེན་དུ་འགྱུར་རོ། །ཞེས་གསུངས། ཁོང་ཁྲོ་རྒྱུར་འགྱུར་
བ་ཡོད་མོད། ཁྱབ་པ་མི་འཛིན་ཏེ། ཁམས་གོང་མ་གཉིས་སུ་ཉིང་མཚམས་སྦྱོར་བ་ལ་
ཁོང་ཁྲོ་མེད་པའི་ཕྱིར
བརྒྱད་པ་ནི། མངོན་པ་གོང་མར། དེ་ལ་མི་དགེ་བ་བྱེད་པའི་བར་མ་དོའི་སྲིད་པ་ནི་
ཕྱར་བ་ནག་པོ་ལྟ་བུའམ། མཚན་མོ་མུན་པ་མུན་ནག་གི་སྣང་བ་ལྟ་བུའོ། །དགེ་བ་བྱེད་
པ་ནི་དཔེར་ན་སྣམ་བུ་དཀར་པོའ མ་ཟླ་བའི་འོད་དང་བཅས་པའི་མཚན་མོར་སྣང་བ་ལྟ་
བུའོ། །ཞེས་གསུངས་སོ།
༼གང་ལ་གནས་པ་སེམས་ཅན་གྱི་རྟེན་འབྲེལ། ༽
གཉིས་པ་གནས་ཚུལ་ལ། གང་ང་ལ་གནས་པ་སེམས་ཅན་གྱི་རྟེན་འབྲེལ། གང་གིས་
གནས་པ་ཟས་ཀྱི་རྟེན་འབྲེལ་ལོ། །དང་པོ་ལ བསྟན བཤད། བསྡུ་བ་གསུམ། དང་པོ་
ནི། ཕྱི་རོལ་པ་རྣམས་ན་རེ། གང་ཟག་གི་བདག་ཡོད་པར་ཐལ། སྐྱེ་བ་སྔ་མ་ནས་འདིར་འོང་
བ་དང་། འདི་ནས་ཕྱི་མར་འགྲོ་བ་ཡོད་པའི་ཕྱིར། ཞེ་ན། མ་ཁྱབ་ཅེས་བཤད་པ་ལ།
བདག་མེད་ཕུང་པོ་ཙམ་ཉིད་དོ། །ཞེས་གསུངས། ངག་དོན་ནི། མ་ཁྱབ་སྟེ། དེ་ལྟ་ནའང་
རྟག་གཅིག་རང་དབང་ཅན་གྱི་བདག་མེད་པའི་ཕྱིར། ཁོ་ན་རེ། ཕུང་པོ་སྔ་མ་དོར་ནས་
ཕྱི་མ་ལེན་པར་བྱེད་པ་པོ་མ་གྲུབ་པར་ཐལ། གང་ཟག་གི་བདག་མེད་པའི་ཕྱིར་ན་མ་
-112-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ
ཁྱབ་ཅེས་བཤད་པ་ལ། ཉོན་མོངས་ལས་ཀྱིས་མངོན་འདུས་བྱས། །ཞེས་སོགས་
གསུངས་སོ། །ངག་དོན་ནི། མ་ཁྱབ་སྟེ། ཕུང་པོའི་རྒྱུན་ལ་གང་ཟག་ཏུ་འདོགས་པའི་ཕྱིར།
ཁོ་ན་རེ། ཕུང་པོ་འཇིག་རྟེན་གཞན་དུ་འཕོ་བར་འགྱུར་རོ། ཞེ་ན། མི་འགྱུར་ཏེ། མར་མེ་
སྐད་ཅིག་མ་ཡིན་ཀྱང་། རྒྱུན་ཅན་གྱི་ཡུལ་གཞན་དུ་འགྲོ་བ་བཞིན་དུ་སྐྱེ་བ་སྔ་མའི་ཉོན་
མོངས་པ་དང་ལས་ཀྱི་འདུས་བྱས་པའི་སྲིད་པ་བར་མའི་རྒྱུན་གྱི་མངལ་དུ་འགྲོ་ལ་དེ་
ནས་ཇི་ལྟར་ལས་ཀྱིས་འཕངས་པ་བཞིན་དུ་རིམ་གྱིས་ཕུང་པོའི་རྒྱུ་རྐྱེན་སྐྱེས་ནས་འཇིག་
རྟེན་ཕ་རོལ་ཏུ་འགྲོ་བའི་ཕྱིར། ཕུང་པོའི་རྒྱུན་ཅན་སྐྱེ་ཚུལ་ལ་བཅུ་ཡོད་དེ། མངལ་གྱི་
གནས་སྐབས་ལྔ། བཙས་པའི་གནས་སྐབས་ལྔ་ཡོད་པའི་ཕྱིར། དང་པོ་ནི། ནུར་ནུར་པོ།
མེར་མེར་པོ། ནར་ནར་པོ། མཁྲང་འགྱུར། རྐང་ལག་འགྱུས་པའོ། །གཉིས་པ་ནི། བྱིས་
པ། གཞོན་ནུ། དར་མ། དར་ཡོལ། རྒན་པོའོ། སའི་དངོས་གཞི་ལས་དུས་བརྒྱད་
གསུངས།
གཉིས་པ་ལ་རྒྱས་པར་བཤད་པ་ལ། གནས་སྐབས་ཀྱི་རྟེན་འབྲེལ། སྐབས་སུ་བབ་
པའི་ངོ་བོ། ཡན་ལག་གསུམ་དཔེ་དང་སྦྱར་བའོ། །དང་པོ་ནི། འོ་ན་ཀུན་ནས་ཉོན་
མོངས་ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་ཇི་ལྟ་བུ་སྙམ་ན། དེ་ལ་ཆ་གསུམ་དུ་ཡོད།
ཅེས་སྟོན་པ་ལ། དེ་ནི་རྟེན་ཅིང་འབྲེལ་འབྱུང་བའི། །ཞེས་སོགས་རྐང་པ་བཞི་གསུངས།
ཆ་གསུམ་དུ་ཕྱེ་བའི་བཅུ་གཉིས་པོ་དེ་ཡང་རེ་རེ་ཡང་གནས་སྐབས་ཕུང་པོ་ལྔ་པ་ཅན་ཡིན་
ནོ། །ཞེས་འཆད་པ་ལ། མ་རིག་ཉོན་མོངས་སྔོན་གནས་སྐབས། །ཞེས་སོགས་
གསུངས་སོ། །རེ་རེ་ཡང་ཕུང་པོ་ལྔ་པ་ཅན་དུ་གསུང་པ་འདི་ཡང་། སྐད་ཅིག་མའི་རྟེན་
འབྲེལ། རྒྱུ་རྐྱེན་ཆགས་པའི་རྟེན་འབྲེལ། འབྲེལ་བ་ཅན་གྱི་རྟེན་འབྲེལ། གནས་སྐབས་
ཀྱི་རྟེན་འབྲེལ་དང་བཞིའི་ནང་ནས། བཞི་པ་དེའི་དབང་དུ་བྱས་པ་ཡིན་ཞེས་འཆད་པ་
ལ། འདི་ནི་གནས་སྐབས་པར་འདོད་ལོ། །ཞེས་གསུངས། འོ་ན་ཕུང་པོ་ལྔ་པ་ཅན་ཡིན་
-113-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ན། མ་རིག་པའི་རྟེན་འབྲེལ་ཞེས་བརྗོད་པར་དང་འགལ་ཞེ་ན། མ་རིག་པ་སོགས་དེ་དང་དེ་
གཙོ་ཆེ་བས། གཙོ་བོའི་མིང་གིས་བསྟན་པ་ཡིན། ཞེས་འཆད་པ་ལ། གཙོ་བོའི་ཕྱིར་
ན་ཡན་ལག་བསྒྲགས། །ཞེས་གསུངས། ཡན་ལག་བཅུ་གཉིས་པོ་དེ་ཆ་གསུམ་དུ་བསྟན་
པའི་དགོས་པ་སྟོན་པ་ལ། སྔོན་དང་ཕྱི་མཐའི་བར་དག་ལ། །ཞེས་སོགས་རྐང་པ་གཉིས་
གསུངས། བཅུ་གཉིས་པོ་ཉོན་མོངས་པ་གསུམ་དུ་འདུ་ཞེས་སྟོན་པ་ལ། ཉོན་མོངས་
གསུམ་མོ་ལས་གཉིས་སོ། །ཞེས་སོགས་རྐང་པ་གཉིས་གསུངས། འོ་ན་དབུས་སུ་རྒྱུ་
འབྲས་བརྒྱད་སྐྱེས། སྔོན་གྱི་དུས་སུ་རྒྱུ་མདོར་བསྡུས། ཕྱི་མའི་དུས་སུ་འབྲས་བུ་མདོར་
བསྡུས་པ་ལ། དགོས་པ་ཅི་ཡོད་ཅེ་ན་དེ་སྟོན་པ་ལ། གཉིས་ཀྱི་རྒྱུ་འབྲས་མདོར་བསྡུས་
པ། ཞེས་སོགས་རྐང་པ་གཉིས་གསུངས། འོ་ན་མ་རིག་པའི་རྒྱུ་དང་རྒ་ཤིའི་འབྲས་
བུ་དངོས་པོ་མ་ཡིན་པར་འགྱུར་ཞིང༌། ཡོད་ན་ཡན་ལག་བཅུ་གཉིས་སུ་གྲངས་མ་ངེས་
པར་འགྱུར་ཞེ་ན། དེའི་ལན་སྟོན་པ་ལ། ཉོན་མོངས་པ་ལས་ཉོན་མོངས་དང༌།
ཞེས་སོགས་རྐང་པ་བཞིས་གསུང་།
རྟེན་ཅིང་འབྲེལ་བར་འབྱུང་བ་དང་མི་འབྱུང་བའི་ཁྱད་པར་སྟོན་པ་ལ། འདི་ནི་འབྱུང་
བ་རྒྱུ་ཡིན་ཏེ། །ཞེས་སོགས་རྐང་པ་གཉིས་གསུངས། ངག་དོན་ནི། ཀུན་ནས་ཉོན་
མོངས་ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་ཆ་གསུམ་སྟེ། ཚེ་གསུམ་ལ་རྫོགས་
པ་གཅིག་ཡོད་དེ། ཚེ་སྔ་མ་ལ་མ་རིག་པའི་རྟེན་འབྲེལ་དང་། དེས་ཀུན་ནས་བསླངས་
པའི་འདུ་བྱེད་ཀྱི་རྟེན་འབྲེལ་གཉིས་རྫོགས།
གསུམ་པ་ལ་སྐྱེ་བའི་རྟེན་འབྲེལ་དང་རྒ་ཤིའི་རྟེན་འབྲེལ་གཉིས་རྫོགས། བར་པ་
ལ་ལྷག་མ་བརྒྱད་རྫོགས་པ་ཡོད་པའི་ཕྱིར། དེ་ལྟ་བུའི་རྫོགས་པ་དེ་ཡང་གང་ཟག་གང་
ཡང་རུང་བའི་དབང་དུ་བྱས་པ་མིན་ཏེ། འདོད་པའི་མི་མངལ་སྐྱེས་ཚེ་ཡོངས་སུ་རྫོགས་
པ་གཅིག་གིས་དབང་དུ་བྱས་པའི་ཕྱིར། གཉིས་པ་སྐབས་སུ་བབ་པའི་ངོ་བོ་ནི། སྔར་
-114-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ།
བཤད་པ་དེ་དག་བྱེ་བྲག་སྨྲ་བའི་ལུགས་ཡིན་ལ། སློབ་དཔོན་དང་མདོ་སྡེ་པའི་རང་
ལུགས་སྟོན་པ་ལ། རིག་པའི་མི་མཐུན་ཕྱོགས་ཆོས་གཞན། །ཞེས་སོགས་རྐང་གཉིས་
ཀྱི་ངག་དོན་ནི། མ་རིག་པ་དེ་རིག་པ་མེད་ཙམ་དང་རིག་པ་ལས་གཞན་ཙམ་ལ་མི་འཇོག་
གི །བདག་མེད་རྟོགས་པའི་རིག་པའི་འགལ་ཟླ་མི་མཐུན་ཕྱོགས་གཅིག་ལ་འཇོག་སྟེ།
དཔེར་ན། རྫུན་དེ་བདེན་པ་མེད་ཙམ་དང་། བདེན་པ་ལས་གཞན་ཙམ་ལ་མི་འཇོག་
གི །བདེན་པའི་མི་མཐུན་ཕྱོགས་གཅིག་ལ་འཇོག་པ་དང་། མི་མཛའ་བ་དེ་མཛའ་བ་
མེད་ཙམ་དང་དེ་ལས་གཞན་ཙམ་ལ་མི་འཇོག་གི །མཛའ་བའི་མི་མཐུན་ཕྱོགས་གཅིག་
ལ་འཇོག་པའི་ཕྱིར། གསུམ་པ་ཡན་ལག་གསུམ་དཔེ་དང་སྦྱར་ཏེ་སྟོན་པ་ལ། འདིར་ནི་
ཉོན་མོངས་ས་བོན་བཞིན། །ཞེས་སོགས་རྐང་པ་དྲུག་གིས་འཆད།
གསུམ་པ་བསྡུ་བ་ནི། སྲིད་པ་བཞི་པོ་དེ་དག་ལས། །ཞེས་སོགས་རྐང་པ་བཞིའི་
ངག་དོན་ནི། སྲིད་པ་བཞིར་ཕྱེ་བའི་སྐྱེ་སྲིད་བཞག་ཏུ་ཡོད་དེ། ཉིང་མཚམས་སྦྱར་མ་ཐག་
པའི་ཉོན་མོངས་ཅན་གྱི་སྲིད་པ་དེ་དེ་ཡིན་པའི་ཕྱིར། དེ་ཡང་རང་དང་ས་གཅིག་པའི་ཉོན་
མོངས་ཅན་གྱི་ཉིང་མཚམས་སྦྱོར་གྱི། ས་གཞན་གྱི་ཉོན་མོངས་ནི་མ་ཡིན་ཏེ། ས་ཐ་དད་
པའི་བདག་གིར་བྱེད་པ་མེད་པས་ཕྱིར། སྲིད་པ་ཕྱི་མ་གསུམ་གྱི་ངོ་བོ་མཐའ་གཅིག་ཏུ་
མ་ངེས་ཏེ། དགེ་མི་དགེ་ལུང་མ་བསྟན་ཅི་རིགས་སུ་ཡོད་པའི་ཕྱིར། ཁམས་འོག་མ་
གཉིས་སུ་སྐྱེ་བ་ལ་བར་སྲིད་བརྒྱུད་དགོས་ཀྱི། གཟུགས་མེད་དུ་སྐྱེ་བ་ལ་མི་དགོདགོས་ཏེ།
རང་གང་དུ་ཤི་བ་དེར་གཟུགས་མེད་ཀྱི་མིང་བཞིའི་ཕུང་པོ་འགྲུབ་པའི་ཕྱིར།
སོ། ། 1"ཀི་ས
རལ་ཌལ་བ །འས་ཆརྒྱག་ཡུ ཀ་རཙོ།རིལ་ལ །
-115-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
༼ གང་གིས་གནས་པ་ཟས་ཀྱི་རྟེན་འབྲེལ། ༽
གཉིས་པ་གང་གིས་གནས་པ་ཟས་ཀྱི་རྟེན་འབྲེལ་བཤད་པ་ནི། འོ་ན་ཁམས་གསུམ་
པོ་དེར་འགྲོ་བ་ལྔ་པོ་དེ་གང་གིས་གནས་པ་ཡིན་ཞེ་ན། ཟས་ཀྱི་གནས་པ་ཡིན་ཞེས་སྟོན་
པ་ལ། འགྲོ་བ་ཟས་ཀྱི་གནས་པ་ཡིན། །ཞེས་གསུངས། འོ་ན། ཟས་བཞི་སོ་སོའི་ངོ་བོ་
གང་། ཁམས་གང་ན་ཇི་ལྟར་ཡོད་ཅེ་ན། དེའི་ལན་སྟོན་པ་ལ། ཁམས་ཀྱི་ཟས་ནི་འདོད་
པ་ན། །ཞེས་སོགས་རྐང་པ་དྲུག་གསུངས། ཞར་ལ་བར་སྲིད་ཀྱི་མིང་གི་རྣམ་གྲངས་སྟོན་
པ་ལ། ཡིད་ལས་བྱུང་དང་སྲིད་ཚོལ་དང་། ཞེས་སོགས་རྐང་པ་ཕྱེད་གསུམ་གསུངས།
ལས་ཀྱི་གྲངས་ངེས་སྟོན་པ་ལ། འདི་ལ་གནས་དང་ནི། །ཞེས་སོགས་རྐང་པ་ཕྱེད་དང་
བཞི་གསུངས། སྤྱི་དོན་ལ། ཟས་ལ་མཚན་ཉིད། དབྱེ་བ། སོ་སོའི་རང་བཞིན། བྱེད་
ལས་སོ། །
དང་པོ་ནི། སྲིད་པའི་རྒྱུན་གསོ་བར་བྱེད་པའི་རིགས་སུ་གནས་པའི་རབ་ཏུ་ཕྱེ་བ།
ཟས་ཀྱི་མཚན་ཉིད་ཡིན་ཏེ། འགྲོ་བའི་རྣམ་གྲངས་ལས། སྟོན་པ་སངས་རྒྱས་ནས་རིང་
པོ་མ་ལོན་པ་ན། ཆོས་གཅིག་བཀའ་སྩལ་པ་ནི། འདི་ལྟ་སྟེ། འགྲོ་བ་ཟས་ཀྱི་གནས་
པ་ཡིན་ནོ། །ཞེས་གསུངས།
གཉིས་པ་ནི། དེ་ལ་ཁམས་ཀྱི་ཟས། རེག་པའི་ཟས། སེམས་པའི་ཟས། རྣམ་པར་
ཤེས་པའི་ཟས་དང་བཞི་སྟེ། ཀུན་བཏུས་ལས། འཇུ་བས་ཀྱང་འཇུ་བ་ལས་གྱུར་པ་དང་།
ཡུལ་གྱིས་ཀྱང་ཡུལ་ལས་གྱུར་པ་དང་། རེ་བས་ཀྱང་རེ་བ་ལས་གྱུར་པ་དང་། ལེན་པས་
ཀྱང་ལེན་པ་ལས་གྱུར་པ་ཉིད་ནི་ཟས་སུ་བལྟའོ། །ཞེས་དང་། བསྡུ་བ་ལས་ཀྱང་། ཞུ་
བས་ཞུ་བ་དང་། ཡུལ་གྱིས་ཡུལ་དང་། རེ་བས་རེ་བ་དང་། ཟིན་པས་ཟིན་པ་ལས་
གྱུར་
-116-

མཛོད་ཀྱི་སྤྱི་དོན་ལས་གནས་གསུམ་པ་བཤད་པ
པའོ། ཞེས་གསུངས།
གསུམ་པ་ནི། སྣ་ལྕེ་ལུས་གསུམ་གང་རུང་གི་ཁམ་དུ་བཅད་ནས་མིད་པར་བྱ་
བ་ཡང་ཡིན། དྲི་རོ་རེག་བྱའི་སྐྱེ་མཆེད་གསུམ་གྱིས་བསྡུས་པ་ཡང་ཡིན་པའི་གཞི་མཐུན་
པར་དམིགས་པ་ཁམ་གྱི་ཟས་ཀྱི་མཚན་ཉིད། འདི་དང་འདུལ་བ་ནས་བཤད་པའི་སྨན་དོན་
གཅིག །འདི་འདོད་ཁམས་ཁོ་ནར་ཡོད་ཀྱི་གོང་མ་ན་མེད་དེ དེས་ན་སྣ་ལྕེའི་རྣམ་པར་
ཤེས་པ་མེད་པའི་ཕྱིར་ཏེ། ཁམ་གྱི་ཟས་ནི་འདོད་པ་ན། །སྐྱེ་མཆེད་གསུམ་གྱི་བདག་
ཉིད་དོ། །ཞེས་དང་། དྲི་དང་རོ་དང་སྣ་དང་ནི། །ལྕེ་ཡི་རྣམ་ཤེས་ཁམས་མ་གཏོགས།
ཞེས་གསུངས། གཟུགས་ཀྱི་སྐྱེ་མཆེད་ཁམ་ཟས་མ་ཡིན་ཏེ། དེས་རང་གི་ཡུལ་ཅན་
གྱི་དབང་པོ་རྟེན་དང་བཅས་པ་རྒྱས་པ་ལ་མི་ཕན་པའི་ཕྱིར་ཏེ། ཕན་པ་དེས་ཕྱིར་མི་འོང་
དང་དགྲ་བཅོམ་པའི་དབང་པོ་ལ་ཕན་དགོས་པ་ལ་མི་ཕན་པའི་ཕྱིར། ཡུལ་དབང་རྣམ་
ཤེས་གསུམ་འདུས་པ་ལ་ཡུལ་གྱི་འགྱུར་བ་སྤྱོད་པར་བྱེད་པའི་ཟག་བཅས་ཀྱི་རེག་པར་
དམིགས་པ། རེག་པའི་ཟས་ཀྱི་མཚན་ཉིད། རེ་བ་དང་བཅས་པའི་ཟག་བཅས་
ཀྱི་སེམས་པར་དམིགས་པ་སེམས་པའི་ཟས་ཀྱི་མཚན་ཉིད། རེ་བ་དང་བཅས་པའི་སེམས་
པ་དང་མཚུངས་ལྡན་གྱི་ཟག་བཅས་ཀྱི་རྣམ་པར་ཤེས་པར་དམིགས་པ་རྣམ་པར་ཤེས་
པའི་ཟས་ཀྱི་མཚན་ཉིད། ཟས་ཕྱི་མ་གསུམ་པོ་གང་རུང་ལ་ཟག་བཅས་ཀྱིས་ཁྱབ་སྟེ།
ཟག་བཅས་ཟས་ཡིན། ཞེས་དང་། ཟས་བཞི་ནི་ནད་དང་། འབྲས་དང་། ཟུག་རྔུའི་རྩ་
བ་ཡིན་ནོ། རྒ་ཤིའི་རྐྱེན་ནོ། ཞེས་གསུངས། ཟས་དང་པོ་གཉིས་སྲིད་པ་འཚོལ་བར་
བྱེད་དེ། དེ་གཉིས་ལ་སྲིད་པའི་དབང་གིས་ཡང་སྲིད་འབྱུང་བའི་ཕྱིར། ཕྱི་མ་གཉིས་ཀྱི་
སྲིད་པར་གནས་པ་བྱེད་དེ། རེ་བ་དང་བཅས་པའི་སྒོ་ནས་མི་འཆི་བར་བྱེད་པའི་ཕྱིར།
དཔེར་ན། མུ་གེས་ཉེན་པའི་ཕ་ཞིག་རང་གི་བུ་གཉིས་དང་ལྷན་ཅིག་འཆི་བ་མ་བཟོད་
ནས། ཐལ་པའི་རྐྱལ་བ་སྲད་བུས་ཁ་བཅིངས་ཏེ། ཕྱེ་ཡིན་པར་སྨྲས་པའི་ཚེ་རེ་བ་དང་མ་
-117-

༢༢7 རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
བྲལ་བར་དུ་མ་ཤི། ཁ་ཕྱེ་སྟེ་ཐལ་བར་ཤེས་ཏེ། རེ་བ་དང་བྲལ་བའི་ཚེ་ཤི་བ་དང་། གྲུ་
ཆགས་པའི་ཚོང་པ་རྒྱ་མཚོའི་ལྦུ་བ་ལ་ཐང་དུ་འཁྲུལ་ཏེ། རེ་བ་དང་བྲལ་བ་ན་ཤི་བ་དང་།
འགྲོ་བའི་རྣམ་གྲངས་ལས། རྒྱ་མཚོ་ན་སྲོག་ཆགས་ཆེ་ལོང་ཞེས་བྱ་བ་ཆུ་བྱ་འགས་སྒོ་ང་
ཆུ་ལས་བཏོན་ཏེ། བྱེ་མ་ཅན་གྱི་ཐང་ལ་བྱེ་མས་བཀབ་སྟེ། སླར་རྒྱ་མཚོར་འགྲོ་བ་ན་
མས་དྲན་ན་མི་རུལ་མ་དྲན་ན་རུལ་ལོ། ཞེས་གསུངས་པ་ལྟ་བུའོ། །
བཞི་པ་ནི། ཟས་བཞིའི་བྱེད་ལས་བཞག་ཏུ་ཡོད་དེ། ཚེ་འདི་ལ་གནས་ནུས་བདེ་བ་
རྒྱས་པར་བྱེད་པའི་དོན་དུ་ཁམ་གྱི་ཟས། བརྟེན་པ་སེམས་སེམས་བྱུང་རྒྱས་པའི་དོན་དུ་
རེག་པའི་ཟས་ཏེ། གཉིས་པོ་མ་མ་ལྟ་བུ་ཡིན། ཟག་བཅས་ཀྱིས་སེམས་ཀྱི་སྲིད་པ་
གཞན་ཕན་པར་བྱེད། རྣམ་ཤེས་ཀྱིས་སྲིད་པ་གཞན་དུ་གྲུབ་པར་བྱེད་དེ། དེ་གཉིས་སྐྱེད་
པར་བྱེད་པའི་མ་ལྟ་བུ་ཡིན་པའི་ཕྱིར། འོ་ན་ལུང་གཞི་ལས། ཕྱི་རོལ་པའི་དྲང་སྲོང་འདོད་
པ་ལ་འདོད་ཆགས་དང་བྲལ་བ་བརྒྱ་ལ་ཟས་བྱིན་པ་བས་འཛམ་བུའི་ཚལ་གྱིས་སྐྱེ་བོ་
གཅིག་ལ་བྱིན་པ་འབྲས་བུ་ཆེའོ། །ཞེས་གསུངས་ན། འཛམ་བུའི་ཚལ་ན་འདུག་པའི་སྐྱེ་
བོ་གང་ཞེ་ན། ཁ་ཅིག །འཛུམ་བག་གི་ལྟོ་དང་ལྡན་པ་སྟེ། ཟས་ཟ་ནུས་པ་ཐམས་ཅད་ཡིན་
ཟེར་བ་མི་འཐད་དེ། གཅིག་ཅེས་པ་དང་འགལ་བའི་ཕྱིར། བརྒྱ་བས་མང་བ་ལ་བྱིན་པ་
ངོ་མཚར་རྒྱུ་ཡང་མེད་པའི་ཕྱིར། ཁ་ཅིག །བྱང་ཆུབ་སེམས་དཔའ་དངོས་གནས་ལ་བྱེད་
པ་ཡིན་ཞེས་ཟེར། དེ་དགྲ་བཅོམ་བྱེ་བ་ལ་བྱིན་པས་ཀྱང་བསོད་ནམས་ཆེ་བའི་ཕྱིར། ཁོ་
ན་རེ། མཐོང་ལམ་སྐྱེ་ཁ་མའི་བྱང་སེམས་སྦྱོར་ལམ་པ་ལ་བྱེད་པ་ཡིན་ཏེ། སློབ་དཔོན་
ན་རེ། དེ་ཡང་མི་འཐད་དེ། ངེས་འབྱེད་ཆ་མཐུན་ལ་གནས་པའི་བྱང་སེམས་ལ་འཛམ་
བུའི་ཚལ་ན་གནས་པ་ཞེས་མདོ་བསྟན་བཅོས་ཚད་ལྡན་གང་ལས་ཀྱང་མ་བཤད་པའི་
ཕྱིར། རང་ལུགས་ལ་དེ་ནི་འཛམ་བུའི་ཤིང་དྲུང་ན་བསམ་གཏན་དང་པོ་སྐྱེད་པའི་བྱང་སེམས་
དོན་ཐམས་ཅད་འགྲུབ་པ་ལ་བྱེད་པ་ཡིན་ཏེ། དེ་དང་ཕྱི་རོལ་པའི་དྲང་སྲོང་འདོད་པ་
-118-

མཛོད་ཀྱི་སྤྱི་དོན་ནོར་ད་ལས་གནས་གསུམ་པ་བཤད་པ
ལ་འདོད་ཆགས་མངོན་གྱུར་པ་དང་བྲལ་བར་མཚུངས་ཀྱང་། དྲང་སྲོང་བརྒྱ་ཐམ་པ་ལ་
བྱིན་པ་ལས་དེ་ལ་བྱིན་པ་བསོད་ནམས་ཆེ་བའི་ཕྱིར། ངག་དོན། ཁམས་གསུམ་པོ་དེར་འགྲོ་
བ༌ལྔ༌པོ༌དེ༌ཟས༌ཀྱིས༌གནས༌པར་བྱེད་པ་ཡིན་ཏེ ཟས་ལ་བརྟེན་ནས་སྲིད་པའི་རྒྱུན་
གསོ་བའི་ཕྱིར།
འཆད་དང་མཚམས་སྦྱོར་འདོད་ཆགས་བྲལ། །ཞེས་སོགས་རྐང་པ་གསུམ་གྱི་
ངག་དོན། དགེ་རྩ་ཆད་པ་དང་། དགེ་མཚམས་སྦྱོར་བ་དང་། ཁམས་དང་ས་ལ་འདོད་
ཆགས་དང་བྲལ་བར་བྱེད་པ་དང་། ཆགས་པས་ཉམས་པ་དང་། འཆི་འཕོ་བ་དང་། སྐྱེ་
བ་ལེན་པའི་སེམས་སོགས་ཡིན་ན། ཡིད་ཤེས་ཡིན་དགོས་ཏེ། དབང་ཤེས་ཡིན་ན་དེ་
རྣམས་མ་ཡིན་དགོས་པའི་ཕྱིར། འཆི་བའི་ཚེ་ལུས་ཀྱི་ཕྱོགས་གང་དུ་རྣམ་ཤེས་འགགས་
པའི་ཡིད་འཆི་འཕོ་ཞེ་ན། འོག་མི་ལྷར་འགྲོ་མི་སྐྱེ་རྣམས། །ཞེས་སོགས་རྐང་པ་གསུམ་
གསུངས། སྐབས་དོན་གཞན་ཡོད་དེ། ཅིག་ཅར་འཆི་ན་དབང་པོ་ཐམས་ཅད་ཅིག་
ཅར་འགགས། རིམ་གྱིས་འཆི་ན་འོག་ངན་འགྲོ། །མི་ལྷ་རྣམས་སུ་སྐྱེ་འགྱུར་དང་། །དགྲ་
བཅོམ་པ་རྣམས་རིམ་པ་བཞིན། །རྐང་པ་ལྟེ་བར་སྙིང་ཁར་རྣམ་ཤེས་འགག་ཅིང་ཡིད་
འཆི་འཕོ་བའི་ཕྱིར། ཀུན་བཏུས་ལས། དགེ་བ་བྱེད་པའི་ལུས་ནི་ཐོག་མ་ཉིད་དུ་སྨད་
གྲང་བར་འགྱུར་རོ། མི་དགེ་བ་བྱེད་པའི་ལུས་ནི་སྟོང་གྲང་བར་འགྱུར་རོ། །ཞེས་གསུངས།
སའི་དངོས་གཞིར་དང་པོར་སྐྱེ་སྲིད་འགྲུབ་པའི་ཚེ་མེར་མེར་པོའི་ཕྱོགས་གང་དུ་རྣམ་
ཤེས་ཞུགས་པ་དེ་ཕྱིས་ལུས་དབང་གྲུབ་པ་ན། སྙིང་ཁར་འགྱུར་བའི་འཆི་སྲིད་འགྲུབ་པ་
ནའང་སྙིང་ཁ་ནས་ཀུན་གཞིའི་རྣམ་ཤེས་འཕོ་བར་བཤད། དུས་མཐའ་མའི་ཆོ་ག་ཏིང་
ངེ་འཛིན་རྡོ་རྗེས་མཛད་པ་ལས། སྟེང་གི་སྒོ་ནས་རྣམ་པར་གྲོལ་བའམ། །ཡང་ན་རྣམ་
དག་སངས་རྒྱས་ཞིང་དུ་འགྲོ །གལ་ཏེ་ཤེས་པ་ལམ་གཞན་ཐོན་ན་ནི། །འཁོར་བའི་རྒྱ་
མཚོ་རུ་ནི་ལྟུང་བར་འགྱུར། །དེའི་ཕྱིར་སྟེང་སྒོ་ཡི་ནི་ལམ་གནས་སུ། །དེ་ཡི་སྟེང་དུ་འཕོ་
-119-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ མ་
བར་བྱ་བ་ཡིན། །སྤྱི་བོ་ནས་ནི་གཟུགས་མེད་འགྲོ་བ་སྟེ། །མཛོད་སྤུ་ནས་ནི་གཟུགས་ཀྱི་
ཁམས་སུ་འགྲོ། །མིག་གཉིས་ནས་ནི་མི་ཡི་འགྲོ་བ་སྟེ། །རྣ་བའི་གནས་ནི་གྲུབ་པའི་ལྷ་
རུ་སྐྱེ། །རྣ་བུག་དག་ནས་གནོད་སྦྱིན་ཉིད་དུ་སྐྱེ། ཁ་ནས་དྲི་ཟ་རུ་ནི་ངེས་པར་འགྲོ། ། ལྟོ་
བ་ནས་ནི་འདོད་པའི་ཁམས་ཀྱི་ལྷ། །བུ་གའི་སྦུབས་ནས་ཡི་དྭགས་འགྲོ་འགྱུར་རོ། །
ཆུ་ཡི་ལམ་ནས་དུད་འགྲོའི་སྐྱེ་གནས་འགྲོ །བཤང་གཅིའི་ལམ་ནས་དམྱལ་བར་འགྲོ་བ་
ནི། །ཐེ་ཚོམ་མེད་པར་འགྲོ་བ་དེ་ཡི་ཕྱིར། །ལམ་གཞན་དག་ནི་རྣམ་པར་སྤང་བར་བྱ
ཞེས་གསུངས། འཆི་བའི་རྒྱུ་གང་ཞེ་ན། གནད་གཅོད་པའི་དབང་གིས་འཆི་བར་འགྱུར་
བ་ལས་གནད་གཅོད་པའི་ཚུལ་ཇི་ལྟ་བུ་ཞེ་ན། གནད་གཅོད་པ་ནི་ཆུ་སོགས་ཀྱི་ཞེས་སོགས་
གསུངས། ལུས་ཀྱི་ཕྱོགས་གང་ནས་ཉམས་ནས་འཆི་བ་ནི། གནད་ཅེས་བྱ་སྟེ། གསོ་དཔྱད་
ཡན་ལག་བརྒྱད་པ་ལས། གནད་ནི་བརྒྱད་ལས་བདུན་ལྷག་པ། །ཞེས་གསུངས། དེ་
གཅོད་པའི་ཚུལ་ནི་ཤིང་གཅོད་པ་ལྟར་དུམ་བུ་དུམ་བུར་བྱེད་པ་མ་ཡིན་གྱི། ལུས་ཀྱི་ཆུ་
ཁམས་སོགས་འབྱུང་བ་ཕྱི་མ་གསུམ་ཆ་མ་སྙོམས་པར་རྟག་ཏུ་འཁྲུག་པ་ལས་ཚོར་བ་མི་
བཟོད་པར་འབྱུང་བ་ཡིན་ཞིང་། དེ་ཡང་བད་ཀན། མཁྲིས་པ། རླུང་འཁྲུག་པས་འབྱུང་
བ་ཡིན་གྱི། ས་ཁམས་འཁྲུག་པས་གནད་གཅོད་པ་མ་ཡིན་ཏེ། འདི་སྣོད་འཇིག་པ་དང་
ཆོས་མཚུངས་པའི་ཕྱིར། དེ་ཡང་དགེ་བ་སྟོབས་ཅན་བྱས་པའི་མི་དང་། སྒྲ་མི་སྙན་པ་ལ་
གནད་གཅོད་ཀྱི་སྡུག་བསྔལ་ཆུང་། རྫུས་སྐྱེས་ལ་མི་འབྱུང་བས་ཁྱབ། འོ་ན་རྫུས་
སྐྱེས་ཡིན་ན་འཆི་བའི་སྡུག་བསྔལ་མི་འབྱུང་བས་ཁྱབ་བམ་སྙམ་ན་མ་ཁྱབ་སྟེ། འདོད་
ལྷ་རྣམས་རྩ་བའི་འཆི་ལྟས་ལྔ་དང་ཉེ་བའི་འཆི་ལྟས་ལྔ་ཤར་ནས་སྡུག་བསྔལ་དཔག་
མེད་འབྱུང་བའི་ཕྱིར།
ད་
-120-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ།
༼སྣོད་ཀྱི་འཇིག་རྟེན་བཤད་པ།༽
གཉིས་པ་སྣོད་ཀྱི་འཇིག་རྟེན་བཤད་པ་ལ། རིམ་པ་དང་། ཚད་དངོས། ཞར་ལ་སེམས་
ཅན་གྱི་ཚད། ཚད་དེ་ཉིད་བྱེ་བྲག་དུ་བཤད་པའོ། དང་པོ་ལ། རྟེན་དཀྱིལ་འཁོར་གསུམ།
བརྟེན་པ་རི་མཚོ་གླིང་གསུམ། སེམས་ཅན་གྱི་སྣོད་བྱེ་བྲག་ཏུ་བཤད་པའོ། །དང་པོ་
ནི། དེ་ལ་སྣོད་ཀྱི་འཇིག་རྟེན་གྱི། ཞེས་སོགས་ཏེ། བཅོམ་ལྡན་འདས་ཀྱི་མདོ་ལས་འཇིག་
རྟེན་ཁམས་མི་འདྲ་བ་སྣ་ཚོགས་གསུངས་པའི་ནང་ནས་གཞི་དང་སྙིང་པོ་མེ་ཏོག་གིས་
བརྒྱན་པ་ཞེས་བྱ་བའི་འཇིག་རྟེན་གྱི་ཁམས་དེ་ཆགས་པ་རྣམ་པར་སྣང་མཛད་ཀྱི་ཕྱག་གི་
མཐིལ་ལ་རབ་ཏུ་གནས་པའི་ནོར་བུ་རིན་པོ་ཆེའི་སྡོང་བུའི་དབུས་ན་འཇིག་རྟེན་གྱི་
ཁམས་ཉི་ཤུ་རྩ་ལྔ་བརྩེགས་ནས་གནས་པའི་དབུས་བཅུ་གསུམ་པ་བདག་ཅག་གི་སྟོན་
པ་ཤཱཀྱ་ཐུབ་པའི་ཞིང་མི་བརྗེད་ཀྱི་འཇིག་རྟེན་གྱི་ཁམས་ཞེས་བྱ་བར་འདི་ཉིད་ཡིན་
པས་འདིའི་དབང་དུ་བྱས་ཏེ་འཆད་ཅེས་དམ་བཅའ་བ་ལ་དོན་ཡོད་དེ། མུ་སྟེགས་པས་
རུས་སྦལ་གྱི་སྟེང་དུ་ཆགས་པ་དང་དཀྱིལ་འཁོར་བཞི་དང་མེའི་དབུས་སུ་སྒོ་ང་སྨིན་པ་
ལས་བྱུང་བའི་ཚངས་པས་བལྟས་པས་ཆགས་པ་དང་། དུས་འཁོར་སོགས་ནས་བཤད་
པ་ལྟར་མ་ཡིན་པར་བདག་ཉིད་མངོན་པའི་སྡེ་སྣོད་ནས་བཤད་པ་བཞིན་དུ་འཆད་དོ།
ཞེས་རྟོགས་པའི་ཆེད་ཡིན་པའི་ཕྱིར། ཇི་ལྟར་བཤད་ན། འཇིག་རྟེན་གཉིས་ཡོད་པ་དེ་ལ།
སྣོད་ཀྱི་འཇིག་རྟེན་གྱི་འོག་གཞི་རླུང་གི་དཀྱིལ་འཁོར་ཀྱི་ངོ་བོ་ཆགས་ཚུལ། དེའི་སྟེང་དུ་
ཆུའི་དཀྱིལ་འཁོར། དེའི་སྟེང་དུ་དབང་ཆེན་གསེར་གྱི་དཀྱིལ་འཁོར་ཆགས་ཚུལ་གྱི་
ཚད་སོགས་བཞག་ཏུ་ཡོད་དེ། འཇིག་རྟེན་ཆགས་པའི་ཚེ་ནམ་མཁའ་སྟོང་པ་ལ་སེམས་
ཅན་〕་གྱི་ལས་ཀྱི་དབང་གིས་རླུང་འཇམ་པོ་ལངས་པ་ལོ་དུ་མམའི་བར་འཁྲིགས་པ་ལས། འོག་
-121-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
གཞི་རླུང་གི་དཀྱིལ་འཁོར་ཁ་དོག་སྔོ་སྐྱ་དབྱིབས་ལྟུམ་པོ། ངོ་བོ་བརྒྱ་བྱིན་གྱིས་རྡོ་རྗེས་
ཀྱང་གཞིག་པར་མི་ནུས་པའི་ཤིན་ཏུ་སྲ་བའི་ཚད་མཐུག་རྔམས་སུ་དཔག་ཚད་ས་ཡ་
གཅིག་དང་འབུམ་ཕྲག་དྲུག །རྒྱར་དཔག་ཚད་གྲངས་མེད་པ་ཅིག་ཡོད་པ་ཆགས། དེའི་
སྟེང་དུ་གསེར་གྱི་སྙིང་པོ་ཅན་གྱི་ཆར་གྱི་རྒྱུན་ཤིང་རྟའི་སྲོག་ཤིང་ཙམ་བབ་པ་ལོ་གྲངས་དུ་
མར་བསགས་པ་ལས། ཆུའི་དཀྱིལ་འཁོར་མཐུག་རྔམས་སུ་དཔག་ཚད་འབུམ་ཕྲག་བཅུ་
གཅིག་དང་སྟོང་ཕྲག་ཉི་ཤུ་ཡོད་པ་ཆགས། དེ་ལྟ་བུའི་ཆུ་དེ་རླུང་གིས་བསྲུབས་ཤིང་འཐས་
པར་བྱས་པ་ལས་འོ་མའི་སྤྲིས་མ་ལྟ་བུར་དབང་ཆེན་གསེར་གྱི་དཀྱིལ་འཁོར་མཐུག་
རྔམས་སུ་དཔག་ཚད་སུམ་འབུམ་ཉི་ཁྲི་དང་ལྡན་པ་ཆགས་ཏེ། དེ་རྗེས་སྔར་གྱི་ཆུའི་དཀྱིལ་
འཁོར་དེ་མཐུག་རྔམས་སུ་དཔག་ཚད་འབུམ་ཕྲག་བརྒྱད་ལས་མེད་དེ། ལྷག་མ་གསེར་དུ་
གྱུར་བའི་ཕྱིར། ཆུ་གསེར་གཉིས་པོ་དེའི་རྒྱ་ཁྱོན་གྱི་ཚད་བཞག་དུ་ཡོད་དེ། དཔག་
ཚད་འབུམ་ཕྲག་བཅུ་གཉིས། སྟོང་ཕྲག་གསུམ། བརྒྱ་ཕྲག་ཕྱེད་དང་ལྔ་ཡོད། ཁོར་ཡུག་
ཏུ་དེ་སུམ་འགྱུར་ཡོད་པའི་ཕྱིར།
གཉིས་པ་ལ། རི་མཚོ་གླིང་བཤད་པའོ །དང་པོ་ནི། དེ་ལ་ལྷུན་པོ་གཉའ་
ཤིང་འཛིན། ཞེས་སོགས་ཀྱི་འཆད། དབང་ཆེན་གསེར་གྱི་ས་གཞི་དེའི་སྟེང་གི་ནམ་
མཁའ་ལ། ཁམས་སྣ་ཚོགས་པའི་སྙིང་པོ་ཅན་གྱི་སྤྲིན་འཁྲིགས། དེ་ལས་ཁམས་སྣ་
ཚོགས་པ་ཅན་གྱི་ཆར་གྱི་རྒྱུན་ཤིང་རྟའི་སྲོག་ཤིང་ཙམ་བབས་པ་ལས་རྒྱ་མཚོ་ཆེན་པོར་
གྱུར། དེ་རླུང་གིས་ཕྱོགས་བཅུར་བསྲུབས་པ་ལས། ཁམས་རབ་ལ། དབུས་སུ་
ཤར་དངུལ། ལྷོ་བཻཌཱུརྱ། ནུབ་པདྨ་ར་ག །བྱང་གསེར་ཏེ་རིན་པོ་ཆེ་སྣ་བཞི་ལས་གྲུབ་
པའི་ལྷུན་པོ། ཁམས་འབྲིང་རྣམས་ལ་ལྷུན་པོ་དེ་ལ་ཀུན་ནས་བསྐོར་ཏེ། གཉའ་
ཤིང་འཛིན་དང་། གཤོལ་མདའ་འཛིན་དང་། སེང་གདོང་ཅན་དང་།|ལྟ་ན་སྡུག་
རྟ་རྣ་དང་། རྣམ་འདུད་དང་། མུ་ཁྱུད་འཛིན་ཏེ། གསེར་རི་བདུན་ཆགས། ཁམས་ཐ་མ་
-122-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ
རྣམས་ལ། གླིང་རྣམས་དང་། དེ་དག་གི་ཕྱི་རོལ་དུ་ཁོར་ཡུག་ལྕགས་རི་ལྕགས་འབའ་
ཞིག་ལས་གྲུབ་པ་ཆགས། ·རི་དགུ་གའང་ཆུ་མཚམས་མན་ཆད་དུ་དཔག་ཚད་བརྒྱད་
ཁྲིར་ནུབ་པར་མཉམ། ལྷུན་པོ་ལ་ཆུ་མཚམས་ཡན་ཆད་དཔག་ཚད་བརྒྱད་ཁྲི། རི་ལྷག་
མ་བརྒྱད་པོའམ་ནང་མ་ནང་མ་ལས་ཕྱི་མ་ཕྱི་མ་འཕང་དང་རྒྱར་ཕྱེད་ཀྱིས་བྲི་བ་རྣམས་སུ་
ཡོད། ཇི་ལྟར་ན་གཉའ་ཤིང་འཛིན་དཔག་ཚད་བཞི་ཁྲི། ཉི་ཁྲི། ཁྲི ལྔ་སྟོང༌། ཉིས་སྟོང་
ལྔ་བརྒྱ། སྟོང་ཉིས་བརྒྱ་ལྔ་བཅུ། དྲུག་བརྒྱ་ཉི་ཤུ་རྩ་ལྔ། ལྕགས་རི་ལ་སུམ་བརྒྱ་དང་
ཕྱེད་དང་བཅུ་གསུམ་ཡོད་པའི་ཕྱིར། རི་རབ་ཀྱི་ཕྱོགས་རིན་པོ་ཆེ་གང་གི་རང་བཞིན་ཡིན་
པ་དེའི་འོད་རང་གི་ཐད་ཀྱི་རྒྱ་མཚོ་ལ་ཕོག་པས་གླིང་བཞི་པོའི་ནམ་མཁའི་ཁ་དོག་དེ་དང་
མཐུན་པར་སྣང་སྟེ། དཔེར་ན་འཛམ་བུ་གླིང་གི་ནམ་མཁའི་མདོག་སྔོན་པོར་སྣང་བ་
བཞིན་ནོ། །
༼ མཚོ་བཤད་པ།༽
གཉིས་པ་མཚོ་བཤདཔ་ནི། དེ་དག་བར་བདུན་རོལ་མཚོ་ཡིན། །ཞེས་སོགས་ཏེ
ལྷུན་པོ་ནས་མུ་ཁྱུད་འཛིན་གྱི་བར་གྱི་མཚོ་བདུན་ནི་རོལ་པའི་མཚོ་ཞེས་བྱ་བ་ཡིན་
ལ། དེ་དག་གི་ངེས་ཚིག་དང་ཚད་བཞག་དུ་ཡོད་དེ། ཡན་ལག་བརྒྱད་ལྡན་གྱི་ཆུས་གང་
ཞིང་ཀླུའི་རྒྱལ་པོ་རྣམས་རོལ་ཞིང་རྩེ་བས་ན་རོལ་མཚོ་ཞེས་བྱ། རོལ་མཚོ་དང་པོ་ལ་ཁ་
ཞེང་དུ་དཔག་ཚད་སྟོང་ཕྲག་བརྒྱད་ཅུ་ཡོད། དེ་ནི་ནང་གི་མཚོ་ཡིན་ཞིང་། དེའི་ངོས་
ཏེ་འགྲམ་ལ་དེ་སུམ་འགྱུར་ཏེ་ཉིས་འབུམ་དང་བཞི་ཁྲི་ཡོད། རོལ་མཚོ་གཞན་དྲུག་ལ་ནི་
ནང་མ་ནང་མ་ལས་ཕྱི་མ་ཕྱི་མ་ཁ་ཞེང་དུ་ཕྱེད་ཕྱེད་བྲི་ཞིང་། རྒྱར་ཕྱེད་ཕྱེད་སྐྱེད་པ་ཡོད་དེ།
རོལ་མཚོ་བདུན་པའི་ཁ་ཞེང་དུ་དཔག་ཚད་སྟོང་ཉིས་བརྒྱ་ལྔ་བཅུ་ཡོད་པའི་ཕྱིར། ཆུ་ཡན་
ལག་བརྒྱད་ནི། བསིལ་དང་ཞིམ་དང་ཡང་དང་འཇམ། དང་བ་དང་ནི་དྲི་མི་བྲོ། འཐུང་
-123-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
ན་ལྟོ་ལ་མི་གནོད་དང་། །མགྲིན་པ་ལ་ཡང་མི་གནོད་པའོ། །ཞེས་གསུངས། གླིང་གི་
མཚམས་ནས་ཁོར་ཡུག་གི་བར་གྱི་རྒྱ་མཚོ་ནི་ཕྱིའི་རྒྱ་མཚོ་ཞེས་བྱ་བ་ཡིན་ལ། དེའི་ངོ་
བོ་དང་ཚད་བཞག་དུ་ཡོད་དེ། ངོ་བོ་བ་ཚ་ཅན་ཡིན། ཚད་དཔག་ཚད་འབུམ་ཕྲག་
གསུམ་དང་སྟོང་ཕྲག་ཉི་ཤུ་རྩ་གཉིས་ཡོད་པའི་ཕྱིར། འདི་ཕྱི་ནང་གི་མཚོ་གཉིས་ཀྱི་ནང་
ནས་ཕྱིའི་མཚོ་ཡིན་ཞིང་གླིང་བཞི་པའི་སེམས་ཅན་རྣམས་ཀྱི་ལུས་ཀྱི་གཟུགས་བརྙན་རྒྱ་
མཚོ་ལ་རྒྱའི་འབུར་ལྟར་ཤར་བར་སྣང་བས་ན་ཕྱིའི་རྒྱ་མཚོ་ཞེས་བརྗོད་དེ། ཕལ་པོ་ཆེའི་
མདོ་ལས། འདི་ལྟ་སྟེ། དཔེར་ན། རྒྱ་མཚོ་ལ་གླིང་བཞི་པའི་སེམས་ཅན་རྣམས་ཀྱི་ལུས་
ཀྱི་གཟུགས་བརྙན་བརྒྱ་ལྟ་བུར་སྣང་སྟེ། དེའི་ཕྱིར་རྒྱ་མཚོ་ཞེས་བྱའོ། ཞེས་གསུངས།
༼གླིང་དང་གླིང་ཕྲན་བཤད་པ། ༽
གསུམ་པ་གླིང་བཤད་པ་ལ། གླིང་གི་གཙོ་བོ་དང་། གླིང་ཕྲན་བཤད་པ། འཛམ་བུ་
གླིང་གི་ཁྱད་ཆོས་བྱེ་བྲག་ཏུ་བཤད་པའོ། དེ་ལ་འཛམ་བུ་གླིང་སྟེ། ཞེས་སོགས་ཏེ། གླིང་
བཞིའི་ངེས་ཚིག་དང་ཁྱད་ཆོས་བཞག་དུ་ཡོད་དེ། གླིང་བཞི་ཡོད་པ་དེ་ལ་འཛམ་བུ་གླིང་
གི་ཤིང་འཛམ་བུ་པྲིཀྵ་ཞེས་པ་དེའི་འབྲས་བུ་ཆུར་ལྷུང་བ་ན་འཛམ་བུ་ཞེས་པའི་སྒྲ་
བྱུང་སྟེ། དེས་མཚོན་པའི་གླིང་ཡིན་པས་འཛམ་བུའི་གླིང་ཞེས་བྱ། ངོས་གསུམ་ལ་དཔག་
ཚད་སྟོང་ཕྲག་གཉིས་གཉིས་ཡོད་པ་ཤིང་རྟའི་དབྱིབས་ཅན། ངོས་གཅིག་ལ་དཔག་ཚད་
ཕྱེད་དང་བཞི་ཡོད། གླིང་འདི་ལ་ལྟོས་པའི་རི་རབ་ཀྱི་ཤར་ན་ཡོད་ཅིང། དེའི་མི་རྣམས་
གླིང་འདིའི་མི་ལས་ལུས་ཉིས་་འགྱུར་གྱིས་འཕགས་པས་༩ཤར་ལུས་འཕགས་གླིང་སྟེ།
དབྱིབས་ཟླ་གམ་ངོས་གསུམ་འཛམ་བུ་གླིང་དང་ཚད་འདྲ་ཞིང་། ངོས་གཅིག་ལ་དཔག་
ཚད་སུམ་བརྒྱ་ལྔ་བཅུ་ཡོད་པ། གླིང་འདི་ལ་ལྟོས་པའི་རི་རབ་ཀྱི་ནུབ་ན་ཡོད་ཅིང་
-124-

མཛོད་ཀྱི་སྤྱི་དོན་ནོར་བུའི་ང ལས་གནས་གསུམ་པ་བཤད་པ
ལོངས་སྤྱོད་ཕལ་ཆེར་བ་གླང་ལ་སྤྱོད་པས་ནུབ་བ་གླང་སྤྱོད་པ། དབྱིབས་ཟླུམ་པོ་མཐའ་
བསྐོར་དུ་དཔག་ཚད་སྟོང་ཕྲག་ཕྱེད་དང་བརྒྱད། དེའི་དབུས་ལ་དཔག་ཚད་སྟོང་ཕྲག་
ཕྱེད་དང་གསུམ་ཡོད་པ། གླིང་འདི་ལ་ལྟོས་པའི་རི་རབ་ཀྱི་བྱང་ན་ཡོད་ཅིང་། འཆི་བའི་
ཞག་བདུན་ནས་འཆི་བའི་སྒྲ་མི་སྙན་པ་འབྱུང་བའི་བྱང་སྒྲ་མི་སྙན་པ་སྟེ། མཐའ་སྐོར་དུ་
དཔག་ཚད་སྟོང་ཕྲག་བརྒྱད་ཡོད་པ་དབྱིབས་གྲུ་བཞི་པ། ངོས་རེ་རེ་ལ་ཉིས་སྟོང་རེ་ཡོད་
པའི་ཕྱིར། གླིང་གང་དང་གང་གིས་མིའི་གདོང་པ་དང། བུད་མེད་ཀྱི་དབྱིབས་དང་
གླིང་དེ་དང་དེའི་དབྱིབས་དང་འདྲ་བར་ཡོད་ཅིང་། འཛམ་བུ་གླིང་ན་གསེར་དངུལ། ཤར་
ན་རས། ནུབ་ན་བ་གླང་། ནོར་བུ་ལ་སོགས་ཉོ་ཚོང་བྱེད་པ་ཡོད་ཅིང་། བྱང་ན་ཉོ་ཚོང་
གི་ཐ་སྙད་མེད་དེ། དེ་ན་བདག་གིར་འཛིན་པ་རགས་པ་མེད་པའི་ཕྱིར། གླིང་དང་པོ་
གསུམ་ནི་ཁ་ཟས་འབྲས་ཆེན་འབྲུ། ཁུར་བ་ཟན་ཕྱེ། ཤ་ཆང་སོགས་ཡོད། བྱང་ན་
མེད་པར། མ་རྨོས་མ་བཏབ་པར་འབྲས་ས་ལུ་ཟ། གླིང་དང་པོ་གསུམ་ན་མིའི་ཁ་དོག་
དཀར་ནག །ལེགས་ཉེས། བདེ་སྡུག །ཁང་པ་ཚང་དུ་བྱས་པ། མལ་གོས། བག་མ་
གཏོང་ལེན། རྗེ་འཁོར་གྱི་ཐ་སྙད་ཡོད། བྱང་ན་དེ་རྣམས་མེད་དེ། ཁ་དོག་དཀར་པོ་ཁོ་ན།
ཆེད་དུ་མ་བྱས་པའི་ས་ཁང་། དཔག་བསམ་གྱི་ཤིང་ལས་གོས་དང་རྒྱན་ལ་སོགས་པ་
གང་འདོད་དུ་འབྱུང་ཞིང་། གང་ལ་ཡང་བདག་གིར་འཛིན་པ་མེད། བུ་སྐྱེས་མ་ཐག་འདོར་
ཞིང་རང་གི་མཐོ་བྱེད་ལས་ནུ་ཞོ་འབྱུང་བ་སོགས་གདགས་པ་ལས་གསུངས་སོ། གླིང་
བཞི་ག་ན། བཀྲེས་སྐོམ། ཕོ་མོའི་དབང་པོ། ཉིན་མཚན། ཕ་མ། དུས་བཞི། གཤང་གཅི།
ཟླ་མཚན། སྦྲུམ་མ། བུ་བཙའ་བ་སོགས་ཡོད་ཅིང་། དྲན་པ་ཉེར་བཞག་ལས། བླུན་
པོས་དགེ་བ་བྱས་པས་སྒྲ་མི་སྙན་དུ་སྐྱེ། ཞེས་གསུངས།
གཉིས་པ་གླིང་ཕྲན་བཤད་པ་ནི། །དེ་ཡི་བར་ནི་གླིང་བརྒྱད་ནི། །ཞེས་སོགས་
ཀྱི་འཆད། གླིང་ཕྲན་བརྒྱད་བཞག་དུ་ཡོད་དེ། གླིང་བཞི་བོ་དེའི་བར་གྱི་གླིང་གཡོག་
-125-

༡= ཀྵ།༣ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
བརྒྱད་ནི། ལུས་དང་ལུས་འཕགས་ཤར་གྱི། སྒྲ་མི་སྙན་དང་སྒྲ་མི་སྙན་གྱི་ཟླ་བྱང་གི །
རྔ་ཡབ་དང་རྔ་ཡབ་གཞན་འཛམ་བུ་གླིང་གི་གཡོ་ལྡན་དང་ལམ་མཆོག་འགྲོ་ནུབ་གྱིས་
གླིང་གཡོག་ཡིན་པའི་ཕྱིར། རྔ་ཡབ་ན་སྲིན་པོའི་གནས། གཞན་རྣམས་ན་མི་གནས་ཤིང་།
གླིང་གཡོག་རྣམས་རང་རང་གི་གཙོ་བོ་དང་དབྱིབས་འདྲ། ཚད་གསལ་བར་མི་སྣང་ཡང་།
གླིང་གཙོ་བོ་ལས་ཆུང་བར་མངོན། ཞེས་གསུངས། སློབ་དཔོན་གང་སྤེལ་ན་རེ། དེ་ན་
གནས་པའི་མི་རྣམས་ནི་ལུས་ཆུང་བ་ཡིན་ནོ། ཞེས་གསུངས།
༼འཛམ་བུ་གླིང་གི་ཁྱད་ཆོས་བྱེ་བྲག་ཏུ་བཤད་པ། ༽
གསུམ་པ་ནི། འདི་ནས་བྱང་དུ་རི་ནག་པོ། ཞེས་སོགས་རྐང་པ་བཞིའི་
སྐབས་སུ། འཛམ་བུ་གླིང་གི་ཁྱད་ཆོས་བཞག་ཏུ་ཡོད་དེ། འཛམ་གླིང་འདི་ནི་རྡོ་རྗེ་གདན་
མཉན་ཡོད་འདི་ནས་བྱང་ཕྱོགས་སུ་རྒྱ་གར་གི་རི་ནག་པོ་དྲུག་བོད་ཀྱི་རི་ནག་པོ་གསུམ་
སྟེ། དགུ་འདས་པ་ན། དགྲ་བཅོམ་སྟོང་དང་སུམ་བརྒྱས་བསྐོར་བའི་འཕགས་པའི་
གནས་བརྟན་ཆེན་པོ་ཡན་ལག་འབྱུང་བཞུགས་པའི་གནས་ཏེ་གངས་རི་དཔལ་དང་ལྡན་
པ་ཏི་སི་ཡོད། དེའི་བྱང་ན་རི་སྤོས་ངད་ལྡང་བ་ཞེས་བྱ་བ་ཡོད། དེ་ནས་དཔག་ཚད་
བཅུའི་ཚུ་རོལ་ན། ཀླུའི་རྒྱལ་པོ་མ་དྲོས་པ་གནས་པའི་མཚོ་མ་དྲོས་ཞེས་པ་ཡན་ལག་
བརྒྱད་དང་ལྡན་པའི་ཆུས་གང་བ་མེ་ཏོག་པདྨ་དང་། ཀུ་མུ་ཏ་ལ་སོགས་པའི་ཁེབས་པ།
ཆུ་ཞེང་ལ་དཔག་ཚད་ལྔ་བཅུ་ཡོད་པའི་ཡོད་པའི་མཚོ་དབྱིབས་གྲུ་བཞི་པ་མཐའ་བསྐོར་
དུ་དཔག་ཚད་ཉིས་བརྒྱ་པ། དེའི་ཤར་ཕྱོགས་གླང་པོའི་ཁ་འདྲ་བ་ནས། ཆུ་བོ་གངྒ་།
ལྷོར་ཁྱུ་མཆོག་གི་ཁ་འདྲ་བ་ནས་སིནྡྷུ། ནུབ་རྟའི་ཁ་འདྲ་བ་ནས་པཀྵུ། བྱང་སེང་གེའི་
ཁ་འདྲ་བ་ནས་སཱི་ཏ་ཞེས་བྱ་བ་འབབ་ཅིང་། མཚོ་མ་དྲོས་པ་ལ་གཡས་ཕྱོགས་སུ་བསྐོར་
-126-

མཛོད་ཀྱི་སྤྱི་དོན་ནོར་བུའི་བ ས་གནས་གསུམ་པ་བཤད་པ
བ་བདུན་རེ་བྱས་ནས་ཆུ་ཀླུང་ལྔ་བརྒྱ་རེ་དང་འགྲོགས་ནས་རྒྱ་མཚོ་ཆེན་པོར་འབབ་སྟེ།
གདགས་པ་ལས། ཆུ་བོ་གངྒཱ་སིདྷུ་པ་ཀྵུ་དང༌། །སཱི་ཏ་དབའ་རླབས་ལྦུ་བའི་ཕྲེང་བ་
ཅན། །འབབ་ཅིང་ཐམས་ཅད་བསིལ་བའི་ཆུ་ཡིན་ཏེ། །ཕྱོགས་བཞི་ཁོ་ར་ཁོར་ཡུག་དག་
ནས་འབྱུང་། །གངྒཱ་ཤར་ཕྱོགས་རྒྱ་མཚོར་འགྲོ་བ་སྟེ། །སིནྡྷུ་ལྷོ་ཕྱོགས་རྒྱ་མཚོར་འགྲོ་
བ་ཡིན། །པཀྵུ་ཡང་ནི་ནུབ་ཕྱོགས་རྒྱ་མཚོར་འགྲོ། །དེ་ཡི་བྱང་ཕྱོགས་རྒྱ་མཚོར་སཱི་
ཏ་འགྲོ། །ཆུ་ཀླུང་རབ་མཆོག་བཞི་པོ་འདི་དག་ནི། །མཆོག་ཏུ་བཟང་ཞིང་སོ་སོར་འབབ་
པ་སྟེ། །རེ་རེ་ཞིང་ཡང་ལྔ་བརྒྱར་ཁྱེར་ནས་ནི། །ཆུ་བོའི་རྒྱུན་རྣམས་རྒྱ་མཚོ་ཆེན་པོར་
འགྲོ། །ཞེས་དང་གངྒ་གླང་པོའི་ཁ་ནས་ཤར། སིནྡྷུ་ཁྱུ་མཆོག་ཁ་ནས་ལྷོ། པཀྵུ་རྟ་ཡི་ཁ་
ནས་ནུབ། །སི་ཏ་སེང་གེའི་ཁ་ནས་བྱང་། དངུལ་དང་བཻཌཱུ རྱ་ཤེལ་གསེར་གྱི། །བྱེ་
མ་འདྲེན་ཞིང་འབབ་པ་ཡིན། ཞེས་སྔོན་གྱི་བོད་ཀྱི་མཁས་གྲུབ་རྣམས་ཀྱིས་གསུངས་སོ།
མཚོ་དེ་ལ་ཀླུའི་རྒྱལ་པོ་མ་དྲོས་པ་གནས་པའི་དབང་གིས་འཛམ་བུ་གླིང་དུ་ཆུ་ཀླུང་དང་
རྩི་ཤིང་མེ་ཏོག་ནགས་ཚལ་རྣམས་རྒྱས་པར་འགྱུར་པ་ཡིན་ཏེ། བསྡུས་པ་ལས། འཛམ་
བུའི་གླིང་འདིར་ཆུ་ཀླུང་ཇི་སྙེད་ཅིག་འབབ་ཅིང༌། །མེ་ཏོག་འབྲས་ལྡན་སྨན་དང་ནགས་
ཚལ་སྐྱེད་བྱེད་པ། །མ་དྲོས་གནས་པའི་ཀླུ་དབང་ཀླུ་བདག་བརྟེན་ལས་བྱུང་། །དེ་ནི་
ཀླུ་ཡི་རྒྱལ་པོ་དེ་ཡི་མཐུ་དཔལ་ཡིན། །ཞེས་དང་། དཔེར་ན་མ་དྲོས་གནས་པའི་ཀླུ་དབང་
ཀླུ་བདག་མེད་གྱུར་ན། །འཛམ་བུ་གླིང་འདིར་ཆུ་ཀླུང་འབབ་པར་ག་ལ་འགྱུར། །ཆུ་ཀླུང་
མེད་ན་མེ་ཏོག་འབྲས་བུ་འབྱུང་མི་འགྱུར། ཞེས་གསུངས་སོ། །ཆུ་དེའི་འགྲམ་ན་
ཤིང་འཛམ་བུ་པྲིཀྵ་ཞེས་བྱ་བ་འབྲས་བུ་མངར་བ་ཆེ་ཆུང་རྫ་མ་ཙམ་པ་དེ་ཆུར་ལྷུང་བ་
ལས་འཛམ་བུ་ཞེས་པའི་སྒྲ་འབྱུང༌། དེ་ལས་འཛམ་བུ་ཆུ་བོའི་གསེར་ཡང་འབྱུང་
ངོ་། །འཛམ་བུ་ཞེས་པའི་ཤིང་གཞན་ནི་གྲོང་ཁྱེར་སེར་སྐྱ་སོགས་ན་ཡང་ཡོད་དེ། འཛམ་
བུའི་ཤིང་དྲུང་བསམ་གཏན་མཚན་ཉིད་པའི་ཚེ། ཞེས་གསུངས་སོ། །མཚོ་མ་དྲོས་པའི་
-127-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ལྗོན་ཤིང་འདི་དང་བྱང་ན་ཤིང་ཤལ་མ་ལི་ཞེས་བྱ་བའི་རྩེ་མོ་ཤིན་དུ་མཐོ་བ་ནི། ནམ་
མཁའ་ལྡིང་སྐྱེ་གནས་བཞི་པའི་ཚད་ཡོད་པར་གསུངས་སོ། །གངས་རི་དང་ཉེ་བ་ན་བྲག་
གསེར་གྱི་བྱ་སྐྱིབས་ལྷ་མ་ཡིན་གྱི་ངོས་ཞེས་བྱ་བ། ཚད་མཚོ་དང་མཉམ་པ་དང་། རྫིང་
བུ་དལ་གྱི་འབབ་ཅེས་བྱ་བ་རྫིང་བུ་ལྔ་བརྒྱས་བསྐོར་བ་དང་། ཤིང་སཱ་ལའི་རྒྱལ་པོ་རབ་
བརྟན་ཞེས་བྱ་བ་ཏ་ལའི་ཕྲེང་བ་རིམ་པ་བདུན་གྱིས་བསྐོར་བ་དང་། བརྒྱ་བྱིན་གྱིས་
གཡུལ་ངོར་སྤྱོད་པའི་གླང་ཆེན་རབ་བརྟན་ཞེས་བྱ་བ་ལུས་ཀུ་མུ་ཏ་ལྟར་དཀར་བ། མགོ་
བོ་འདམ་བུ་ཆུ་ཤེལ་ལྟར་དམར་བ་མཆེ་བ་དྲུག་དང་ལྡན་པ། འཕང་དུ་དཔག་ཚད་ཕྱེད་
གཉིས། སྲིད་དུ་དཔག་ཚད་ཕྱེད་དང་གསུམ། རྒྱབ་ཞེང་དུ་དཔག་ཚད་གཅིག་པ་སྟེ། དེ་
ལ་འཁོར་གླང་ཆེན་བརྒྱ་སྟོང་གིས་བསྐོར་བ་སྟེ། དགུན་ཟླ་བ་བཞིར་བྲག་གསེར་གྱི་བྱ་
སྐྱིབས་སུ་གནས། དཔྱིད་ཟླ་བ་བཞིར་རྫིང་བུ་དལ་གྱི་མཐའ་སྐོར་དུ་གནས། དབྱར་ཟླ་
བ་བཞིར་ཤིང་ཏ་ལའི་ཚལ་དུ་གནས་པ་ཡོད། གླིང་འདིའི་དབུས་ན་བདག་ཅག་གི་སྟོན་
པས་རྡོ་རྗེ་ལྟ་བུའི་ཏིང་ངེ་འཛིན་བརྙེས་པའི་གནས་རྡོ་རྗེའི་གདན། ཤེར་ཕྱིན་གསུངས་
པའི་གནས། བྱ་རྒོད་ཕུང་པོའི་རི། རྒྱུད་སྡེ་གསུངས་པའི་གནས། དཔལ་ལྡན་འབྲས་
སྤུངས། མངོན་པ་གསུངས་པའི་གནས་མཉན་ཡོད་སོགས་གྲོང་ཁྱེར་ཆེན་པོ་དྲུགཤར་ན་
མགོན་པོ་འཇམ་དཔལ་གྱི་གནས་རི་བོ་རྩེ་ལྔ། ལྷོ་ན་མགོན་པོ་སྤྱན་རས་གཟིགས་ཀྱི་
གནས་རི་བོ་པོ་ཏ་ལ། འདིའི་སྨད་ན་རྗེ་བཙུན་སྒྲོལ་མའི་གནས་སེང་ལྡེང་ནགས་ཀྱི་ཚལ
ནུབ་ན་མཁའ་འགྲོའི་གནས་ཨོ་རྒྱན། བྱང་ན་རིག་འཛིན་གྱི་གནས་ཤམྦྷ་ལ་ཞེས་བྱ་བའི་
རིས་བསྐོར་བའི་དབུས་ཀེ་ལཱ་ཤའི་རི་བོའི་སྟེང་ན་ཀ་ལཱ་པ་ཞེས་བྱ་བའི་གྲོང་ཁྱེར་ཡོད། དེའི་
ཕྱི་རོལ་པད་འདབས་ལྟ་བུ་ལ་གྲོང་ཁྱེར་བྱེ་བ་ཕྲག་དགུ་བཅུ་རྩ་དྲུག་ཡོད། གཞན་ཡང་
འཛམ་བུ་གླིང་ན་གནས་འཇོག་གི་མདོ་ལས་གསུངས་པ་ལྟར་གྱི་ཡུལ་ཆེན་པོ་བཅུ་
དྲུག །ཡུལ་ཕྲན་སྟོང་རྩ་གཉིས་ཡོད། འཛམ་བུ་གླིང་གི་ཐད་ཀའི་ཕྱིའི་རྒྱ་མཚོའི་གླིང་
-128-

མཛོད་ཀྱི་སྤྱི་དོན་ནོར་བུའི་བང་མཛོད་གནས་གསུམ་པ་བཤད་པ
ལ་སིང་ག་ལའི་གླིང༌། ཟངས་གླིང་། གསེར་གླིང་། ནས་གླིང་། ཙུ་ཏའི་གླིང་། ཡ་མུ་ནའི་
གླིང་། སྨན་རྩེའི་གླིང་། ཀམ་པོ་རྩེའི་གླིང་སོགས་གླིང་ཕྲན་ཐམས་ཅད་ཡོད། ཆོས་དར་
ཞིང་ལས་ཀྱི་ས་པ་ཡིན་པ་ལ་སོགས་པའི་ཁྱད་ཆོས་དང་ལྡན་པའི་ཕྱིར་རོ། །འཛམ་བུ་
གླིང་ན་རི་ཆེན་པོ་གསུམ་ཡོད་དེ། གངས་ཅན། འབིགས་བྱེད། མན་དྷ་ར་རྣམས་སོ།
ཤིང་ཆེན་པོ་གཉིས་ནི། ཤལ་མ་ལི། སཱ་ལའི་རྒྱལ་པོ་གཉིས་ཡིན་གྱི། འཛམ་བུ་པྲིཀྵ་
ཤིང་ཆེན་པོར་མི་འདྲེན་པར་གསུངས་སོ། །
གསུམ་པ་སེམས་ཅན་གྱི་སྣོད་བྱེ་བྲག་ཏུ་བཤད་པས། དངོས་དང་། དེ་དག་གི་སྤྲོས་
པའོ། དང་པོ་ལ། ངན་སོང་བའི་གནས་དང་མཐོ་རིས་ཀྱི་གནས་སོ།
༼ ངན་སོང་བའི་གནས་བཤད་པ། ༽
དང་པོ་ནི། འདི་འོག་སྟོང་ཕྲག་ཉི་ཤུ་ན། །ཞེས་སོགས་ཏེ། ངན་འགྲོའི་གནས་
བཞག་ཏུ་ཡོད་དེ། འཛམ་བུ་གླིང་འདིའི་འོག་དཔག་ཚད་ལྔ་བརྒྱའི་བཅད་པ་ན་སེར་སྐྱ་
ཞེས་བྱ་བའི་གཤིན་རྗེའི་གྲོང་ཁྱེར་སྒོ་མེད་ལྕགས་མཁར་བཅུ་དྲུག་བྱ་བ་ན། གཤིན་རྗེའི་
ཆོས་ཀྱི་རྒྱལ་པོ་ལ་ཡི་དྭགས་ཀྱི་རིགས་མི་འདྲ་བ་སུམ་ཅུ་རྩ་དྲུག་གིས་བསྐོར་ཏེ་གནས།
འཛམ་གླིང་འདིའི་འོག་དཔག་ཚད་སྟོང་ཕྲག་ཉི་ཤུ་ན་མནར་མེད་ཡོད་ཅིང་། དེའི་རྒྱ་
དཔངས་སུ་ཡང་དཔག་ཚད་སྟོང་ཕྲག་ཉི་ཤུ་ཡོད། དེའི་སྟེང་ན་ཚ་དམྱལ་ལྷག་མ་བདུན་
ཡོད། ཚ་དམྱལ་བརྒྱད་པོ་ཀུན་ལ་རང་རང་གི་འཁོར་གྱི་ཚུལ་དུ་ལྷག་མ་བཅུ་དྲུག་བཅུ་
དྲུག་ཡོད་དེ། རང་རང་གི་ཕྱོགས་བཞིར་མེ་མུར་གྱི་འོབས། རོ་དམྱགས་ཀྱི་འདམ། སྤུ་
གྲིའི་ལམ། ཐལ་ཚན་གྱི་ཆུ་བོ་རབ་མེད་སོགས་བཞི་བཞི་སྟེ། བཅུ་དྲུག་རེ་ཡོད་པའི་
ཕྱིར། སོགས་ཁོང་ནས་རལ་གྲིའི་ལོ་མའི་ནགས་ཚལ། ལྕགས་ཀྱི་ཤིང་ཤལ་མ་ལའི་སྡོང་
-129-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
པོ། དེའི་རྩེ་མོ་ན་བྱ་ཁྭ་ཏ་ལྕགས་ཀྱི་མཆུ་ཅན། རྩ་བ་ན་ཁྱི་སྲེའོ་ལྕགས་ཀྱི་མཆེ་བ་
ཅན་སོགས་འདོན་ནོ། །དམྱལ་བ་དེ་དག་གི་འགྲམ་ན་དམྱལ་སྲུང་མཚོན་ཆ་སྣ་ཚོགས་
པ་ཐོགས་པས་དམྱལ་བ་པ་རྣམས་གཞན་ཏུ་འགྲོ་བ་འགོག་པར་བྱེད་པ་ཡོད། འོ་ན་དམྱལ་
སྲུང་རྣམས་སེམས་ཅན་ཡིན་ནམ་ཞེ་ན། བྱེ་བྲག་སྨྲ་བ་ན་རེ། དམྱལ་བ་པ་ལ་གནོད་པའི་
རྣམ་སྨིན་གྱིས་ཤི་ནས་དམྱལ་བར་སྐྱེས་ལ། ད་ལྟ་དམྱལ་མེ་སོགས་ཀྱིས་མི་གནོད་པའི་
རྒྱུ་མཚན་ཡོད་དེ། ལས་ཀྱི་མཚམས་བཅད་པའི་ཕྱིར། ཞེས་ཟེར། མདོ་སྡེ་པ་ན་རེ། དེ་
རྣམས་སེམས་ཅན་མ་ཡིན་ཏེ། འབྱུང་བ་དང་འབྱུང་འགྱུར་གྱི་ཁྱད་པར་ཙམ་ཡིན་པའི་
ཕྱིར། དཔེར་ན། རི་ར་ལུག་གི་གདོང་པ་ཅན་བཞིན་ནོ། །ཞེས་ཟེར། འོ་ན་བཙུན་པ་
ཆོས་ལྡན་རབ་འབྱོར་གྱིས། གང་དག་ཁྲོ་ཞིང་གཏུམ་ལས་དང༌། །སྡིག་ལ་མངོན་
པར་དགའ་བ་དང་། །སྡུག་བསྔལ་ལ་དགའ་དེ་དག་ནི། །གཤིན་རྗེའི་སྲིན་པོར་སྐྱེ་
བར་འགྱུར། །ཞེས་གསུངས་པ་དང་འགལ་ལོ་ཞེ་ན། མི་འགལ་ཏེ། དེ་ནི་ཆོས་རྒྱལ་
གྱི་འཁོར་དུ་གྱུར་པའི་ཡི་དྭགས་འགའ་ཞིག་ལ་དགོངས་པའི་ཕྱིར། ཞེས་ཟེར། ཐེག་ཆེན་
པ་ན་རེ། སྲིད་པའི་བག་ཆགས་ཀྱི་བསླད་པའི་སེམས་ཀྱི་སྣང་བ་ཙམ་ཞིག་ཏུ་ཟད་དེ། སྤྱོད་
འཇུག་ལས། སེམས་ཅན་དམྱལ་བའི་མཚོན་ཆ་དག །སུ་ཞིག་གིས་ནི་ཆེད་དུ་བྱས།
ཞེས་གསུངས་སོ།
གྲང་དམྱལ་བརྒྱད་ནི། ཚ་དམྱལ་བརྒྱད་ཀྱི་ཐད་སོ་ན་ཡོད་ལ། ཉེ་འཁོར་བ་ནི་
ཚ་དམྱལ་གྱི་ཉེ་འཁོར་ཡིན་ལ། ཉེ་ཚེ་བའི་གནས་མཐའ་གཅིག་ཏུ་མ་ངེས་ཏེ་ཆུ་དང་
རི་དང་མྱ་ངམ་དང་། རྒྱལ་པོའི་ཁབ་སོགས་ན་ཡོད་པར་འཕགས་པ་དགེ་འདུན་སྲུང་དང་།
གྲོ་བཞིན་སྐྱེས་སོགས་ཀྱི་རྟོགས་བརྗོད་ལས་གསུངས་སོ། །དུད་འགྲོའི་གནས་ནི། གཙོ་
བོ་ཕྱིའི་རྒྱ་མཚོ་དང་། ཁ་འཐོར་བ་མི་ཡུལ་སོགས་ན་ཡོད་པས་མ་ངེས།
- 130-

མཛོད་ཀྱི་སྤྱི་དོན་གསུམ་པ་བཤད་པ
༼ གཉིས་པ་མཐོ་རིས་ཀྱི་གནས་བཤད་པ།༽
གཉིས་པ་མཐོ་རིས་ཀྱི་གནས་བཤད་པ་ལ། མིའི་གནས་བཤད་ཟིན། ལྷ་གནས་
བཤད་པ་ལ་ས་དང་འབྲེལ་བའི་ལྷ་གནས་དང་མ་འབྲེལ་བའི་ལྷ་གནས་གཉིས་ལས། དང་
པོ་ལ། རྒྱལ་ཆེན་བཞིའི་གནས། སུམ་ཅུ་རྩ་གསུམ་པའི་གནས་དང་པོ་ལ་གཞལ་མེད་
ཁང་ལ་བརྟེན་པ་དང་། རི་རབ་ལ་བརྟེན་པ་གཉིས་ལས། དང་པོ་ནི། ཉི་ཟླ་ལྷུན་པོའི་
ཕྱེད་ནའོ། ཞེས་སོགས་རྐང་པ་གཉིས་པའི་སྐབས་སྤྱི་དོན་དང་། གཞུང་དོན་གཉིས་ལས།
་དང་པོ་ལ། ཉི་ཟླ་ཇི་ཙམ་ནས་འཆར་བ། ཉི་ཟླའི་དཀྱིལ་འཁོར་གྱི་ཚད། ཁྱད་ཆོས་རྒྱས་
པར་བཤད་པ། ཞར་ལ་སྐར་མའི་ཚད་བསྟན་པའོ། །
དང་པོ་ནི། ཆུ་མཚམས་ཡན་ཆད་ཀྱི་ལྷུན་པོའི་ཕྱེད་དཔག་ཚད་བཞི་ཁྲི་ནས་འཆར་
བ་ཡིན་ཏེ། གཉའ་ཤིང་འཛིན་གྱི་རིའི་རྩེ་མོ་དང་ཐད་མཉམ་ནས་འཆར་པའི་ཕྱིར།
གཉིས་པ་ནི། ཉི་མའི་དཀྱིལ་འཁོར་ལ་ཐད་ཀར་དཔག་ཚད་ལྔ་བཅུ་རྩ་གཅིག །ཟླ་
བའི་དཀྱིལ་འཁོར་ལ་དཔག་ཚད་ལྔ་བཅུ། གཉིས་ཀ་ལ་མཐུག་རྔམས་སུ་དཔག་ཚད་
ཕྱེད་དང་དྲུག་དང་གཅིག་གི་བཅོ་བརྒྱད་ཀྱི་ཆ་རེ་ཡོད་པ་འདྲ།
གསུམ་པ་ནི། ཉི་མའི་དཀྱིལ་འཁོར་གྱི་རྒྱུ་མེ་ཤེལ་ལས་གྲུབ་པ། ངོ་བོ་ཚ་བའི་རང་
བཞིན། བྱེད་ལས་སྣང་བ་སྟེར། ལོ་ཐོག་སྨིན། པད་ཚལ་རྒྱས་པར་བྱེད། ཟླ་
བའི་དཀྱིལ་འཁོར་རྒྱུ་ཆུ་ཤེལ་ལས་གྲུབ་པ། ངོ་བོ་བསིལ་བ། བྱེད་ལས་སྣང་བ་སྟེར།
ལོ་ཐོག་སྨིན། པདྨ་ཟུམ། ཀུ་མུད་རྒྱས་པ་བྱེད་པ་སོགས་ཡོད་དོ། །དེས་ན་ཉི་མ་ལ་པདྨའི་
གཉེན། ཟླ་བ་ལ་ཀུ་མུད་གཉེན་ཞེས་བརྗོད་དོ། །ཉི་ཟླའི་གཞལ་མེད་ཁང་དེ་གཉིས་ཀའང་
གསེར་གྱི་རྭ་བ་འཕང་དུ་དཔག་ཚད་ཕྱེད་པས་བསྐོར་བ། རྩིག་སྐྱབས་རིན་པོ་ཆེ་སྣ་བཞིས་
-131-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
བྱས་པ། འོག་གཞི་ཚོན་སྣ་བརྒྱ་རྩ་གཅིག་གིས་བཀྲ་བ། རིན་པོ་ཆེ་ལས་གྲུབ་པའི་ཁང་
བཟང་། སྐྱེད་མོས་ཚལ་དང་། དཔག་བསམ་གྱི་ཤིང་དང་། མེ་ཏོག་མན་དྷ་ར་བ་པུས་
མོ་ནུབ་ཙམ་དུ་ཁེབས་པ། རྙིང་པ་རྣམས་རླུང་གིས་འཐོར་ཞིང་གསར་པ་འགྲེམས་པར་
བྱེད་པ་ཡོད་དོ། །ཟླ་བའི་དཀྱིལ་འཁོར་གྱི་དབུས་ན་ནག་པོ་རེ་རེ་ཡོད་པ་ནི། གདགས་
པར་གང་གི་གཟུགས་བརྙན་གུང་དུ་སྣང་བས་ར་རི་དང་། མཐའ་ལ་ཕྱིའི་རྒྱ་མཚོ་སྣང་
བའི་དྭངས་པར་སྣང་བ་ཡིན་ཞེས་བཤད། སའི་དངོས་གཞིར། ཉ་དང་རུལ་སྦལ་སོགས་
ཀྱི་གཟུགས་བརྙན་མཚོ་ནས་ཤར་བར་ཡིན་པར་བཤད།
རང་ལུགས་ནི། བདག་ཅག་གི་སྟོན་པ་རི་བོང་དུ་འཁྲུངས་པའི་དུས་སུ་ལུས་སྦྱིན་
པར་བཏང་བ་ལ། བརྒྱ་བྱིན་ངོ་མཚར་སྐྱེས་ཏེ་འཇིག་རྟེན་པ་རྣམས་ལ་བསྟན་ཕྱིར་དུ་ཟླ་
བའི་དཀྱིལ་འཁོར་གྱི་ངོས་ལ་རི་བོང་གི་གཟུགས་བརྙན་བྲིས་པ་ཡིན་ཏེ། སྐྱེས་རབས་
ལས། ཟླ་བའི་དཀྱིལ་འཁོར་གང་བ་ལ། །དེང་སང་དུ་ཡང་རི་བོང་གཟུགས། །མེ་
ལོང་དཀྱིལ་ན་གཟུགས་བརྙན་བཞིན། །རབ་ཏུ་མངོན་པར་མཛེས་པར་སྣང་། །དེ་དག་
ཕྱིན་ཆད་འཇིག་རྟེན་ན། །ཀུ་མུད་ཏ་ཡི་ཁ་འབྱོར་བ། །མཚན་མོའི་མཚན་མོ་ཟླ་བ་ལ།
རི་བོང་མཚན་མ་ཅན་ཞེས་གྲགས། །ཞེས་གསུངས། ཟླ་བ་འགྲོས་མྱུར་བས་ཟླ་བ་གཅིག་
ལ་ཁྱིམ་བཅུ་གཉིས་འཁོར་ཞིང་། ཉི་མ་བུལ་བས་ལོ་གཅིག་ལ་ཁྱིམ་བཅུ་གཉིས་འཁོར་
བར་གསུངས
བཞི་པ་ནི སྐར་མ་ཆུང་བ་ལ་རྒྱང་གྲགས་གཅིག་ཏུ་སློབ་དཔོན་དབྱིག་གཉེན་གྱིས་
གསུངས། གང་སྤེལ་ལས་ཆེ་བ་ལ་རྒྱང་གྲགས་བཅུ་དྲུག །སའི་དངོས་གཞིར་ཆེ་བ་ལ་
རྒྱང་གྲགས་བཅོ་བརྒྱད། འབྲིང་ལ་བཅུ། ཆུང་བ་ལ་བཞིར་གསུངས། གདགས་
པར། འབྲིང་ཕལ་ཆེར་ལ་བཅུ་གཉིས། བཅུ་དང་ཐ་མ་ལ་གསུམ་གསུངས་སོ། །སྐར་མའི་
གྲངས་ལ་དུང་ཕྱུར་གཉིས་བྱེ་བ་བརྒྱད། ས་ཡ་ལྔ། ཞེས་དྲང་སྲོང་སྐར་མ་ལ་དགའ་བས་
-132-

མཛོད་ཀྱི་སྤྱི་དོན་ང་མཛོད་ལས་གནས་གསུམ་པ་བཤད་པ
བཤད། གཉིས་པ་གཞུང་དོན་ནི། ཉི་ཟླ་ཅི་ཙམ་ནས་འཆར་བ་བཞག་ཏུ་ཡོད་དེ། ཆུ་
མཚམས་ཡན་ཆད་ཀྱི་ལྷུན་པོའི་ཕྱེད་ནས་འཆར་བའི་ཕྱིར། འོ་ན་ཉི་མའི་གླིང་བཞི་ལ་བྱ་
བ་བྱེད་ཚུལ་ཇི་ལྟ་བུ་ཞེ་ན། དེ་སྟོན་པ་ནི། ནམ་ཕྱེད་ཉི་མ་ནུབ་པ་དང་། །ཞེས་སོགས་
རྐང་པ་གཉིས་ཀྱི་སྐབས་སུ། གཉིས་ལས། དང་པོ་ལ་དགག་གཞག་གཉིས།
དང་པོ་ནི། དུས་བཞི་དུས་མཉམ་དུ་འདོད་པ་ཁ་ཅིག་གཞུང་འདིས་དུས་བཞི་དུས་
མཉམ་ཞིང་བསྟན་པ་ལྟར་ཁས་ལེན་ཏེ། གླིང་བཞིར་ཉི་མ་བྱང་བགྲོད་མཐར་ཐུག་པའི་
ཕྱི་དེ་ཉིན་ནས་བཟུང་སྟེ་རྒྱ་ཇེ་ཆེར་སོང་ཞིང་གླིང་གི་དཀྱིལ་དྲང་ཐད་དུ་གླིང་བཞིར་སྟོན་
ཉིན་མཚན་མཉམ་པར་འབྱུང་། དེས་ཡང་ཕྱིས་རྒྱ་ཆེར་སོང་སྟེ་ལྷོར་བགྲོད་མཐར་ཐུག་
པ་ན་གླིང་བཞིར་དགུན་ཉི་ལྡོག་དེའི་ཕྱི་དེ་ཉིད་ནས་བཟུང་སྟེ་ནང་དུ་རྒྱ་ཇེ་ཆུང་དུ་སོང་
ཞིང་། རྒྱ་མཚོའི་དཀྱིལ་དྲང་ཐད་དུ་སླེབ་པ་ན་གླིང་བཞིར་དཔྱིད་ཉིན་མཚན་མཉམ་པར་
འབྱུང་། དེ་ནས་ཀྱང་ནང་དུ་རྒྱ་ཇེ་ཆུང་དུ་སོང་སྟེ་བྱང་བགྲོད་མཐར་ཐུག་པ་ན་གླིང་བཞིར་
དབྱར་ཉི་ལྡོག་པའི་ཕྱིར། གསེར་འོད་དམ་པ་ལས། ཁམས་ཀྱི་སྦྲུལ་ནི་བཞི་
པོ་འདི་དག་ནི། །
གཉིས་ནི་སྟེང་འགྲོ་གཉིས་ནི་ཐུར་དུ་འགྲོ །ཞེས་གསུངས་པས། གླིང་བཞི་ཀའི་དབྱར་
མཉམ་དགུན་མཉམ་བསྟན་པའི་ཕྱིར། ཞེས་གསུངས་པ་མི་འཐད་དེ། གླིང་བཞིར་ཉི་
མའི་བགྲོད་པ་རིང་བའི་སྐོར་ཐག་རྒྱ་ཆེ་བའི་ཚེ་ཉི་མ་རིང་བ་དང་། བགྲོད་པ་མྱུར་བའི་
སྐོར་ཐག་རྒྱ་ཆུང་བའི་ཚེ་ཉི་མ་ཐུང་བར་འདོད་པ་མི་བདེ་ཞིང་། ཉི་མ་ལྷོ་བགྲོད་ཀྱི་
ཚེ་འཕུལ་བྱེད་ཀྱི་རླུང་རགས་པ་དང༌། བྱང་བགྲོད་ཀྱི་ཚེ་ཞན་པ་ཡང་མི་རིགས་པའི་
ཕྱིར་དང་། གླིང་བཞིར་ཉིན་མཉམ་མཚན་མཉམ་འདོད་པ་གཞུང་འདི་དང་དངོས་སུ་འགལ་
བའི་ཕྱིར། ཊམ།
དུས་བཞི་འཆོལ་བ་ཁོ་ནར་འདོད་པ་ཁ་ཅིག །ཤར་དུ་སྟོན་ཉིན་མཚན་མཉམ་
-133-

།༦ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
པ། འཛམ་བུ་གླིང་ལྷོ་བགྲོད་མཐར་ཐུག་པ། ནུབ་ཏུ་དཔྱིད་ཉིན་མཚན་མཉམ་པ་བྱང་དུ་
བྱང་བགྲོད་མཐར་ཐུག་པ་རྣམས་དུས་མཉམ་ཁོ་ན་ཡིན་ཏེ། དང་པོའི་སྔ་དྲོ་ལ་ཡུད་
ཙམ་དགུ །ཕྱི་དྲོ་ལ་ཡུད་ཙམ་དྲུག །གཉིས་པའི་སྔ་དྲོ་ལ་ཡུད་ཙམ་དྲུག་ཕྱི་དྲོ་ལ་ཡུད་ཙམ་
དྲུག །གསུམ་པའི་སྔ་དྲོ་ལ་ཡུད་ཙམ་དྲུག །ཕྱི་དྲོ་ལ་ཡུད་ཙམ་དགུ །བཞི་པའི་སྔ་དྲོ་
ལ་ཡུད་ཙམ་དགུ །ཕྱི་དྲོ་ལ་ཡུད་ཙམ་དགུ་ཡོད་པའི་ཕྱིར་ཏེ། དཔྱིད་དུས་ཕྱི་དྲོ་རིང་། སྟོན་
དུས་སྔ་དྲོ་རིང་། དབྱར་དགུན་གཉིས་དེ་གཉིས་མཉམ་པའི་ཕྱིར འོ་ན་ཉིན་ཕྱེད་ཀྱི་ཐ་
སྙད་མི་འཐད་པར་འགྱུར་རམ་སྙམ་ན་སྐྱོན་མེད་དེ། ཉི་མའི་དཀྱིལ་འཁོར་གླིང་གི་ཕྱེད་
དྲང་ཐད་དུ་སླེབ་པ་ན་དེའི་ཐ་སྙད་འཇོག་པའི་ཕྱིར། ཞེས་ཟེར་བ་མི་འཐད་དེ། ཤེས་བྱེད་
ཀྱི་ལུང་རིགས་མེད་ཅིང་མངོན་སུམ་གྱིས་གནོད་པའི་ཕྱིར།
དུས་བཞི་ཕྱེད་འཆོལ་ཕྱེད་མཉམ་པར་འདོད་པ་ལོཙྪ་བ་ཤེས་རིན་སོགས་ཁ་ཅིག །
དུས་བཞི་ཕྱེད་འཆལ་ཕྱེད་མཉམ་པ་འདི་ལ་དུས་བཞི་ལྕགས་སྒྲོག་མ་ཞེས་བྱ་བ་འདི་
འཐད་དོ། །ལུང་རིགས་ཀྱིས་འགྲུབ་པའི་ཕྱིར། ལུང་གིས་འགྲུབ་སྟེ། རྨ་བྱ་ཆེན་མོ་ལས།
མཚོན་ཆའི་འཁོར་ལོ་བཞིན་དུ་འཁོར། ཞེས་གསུངས་པའི་ཕྱིར། རིགས་པས་འགྲུབ་སྟེ།
ཉི་མ་རིང་ཐུང་འགྲོ་བའི་ལམ་ཉེ་རིང་གི་དབང་གིས་ཡིན་པའི་ཕྱིར་དང་། ལྷོ་བྱང་གཉིས་སུ་
ལྷོ་བགྲོད་མཐར་ཐུག་པ་ནི། ཤར་ནུབ་གཉིས་སུ་བྱང་བགྲོད་མཐར་ཐུག་པ་དང་། ལྷོ་
བྱང་གཉིས་སུ་སྟོན་ཉིན་མཚན་མཉམ་པ་ན། ཤར་ནུབ་གཉིས་སུ་དཔྱིད་ཉིན་མཚན་
མཉམ་པ་ཡིན་པས་དུས་གཅིག་ཏུ་གླིང་བཞིར་ཉིན་མཚན་མཉམ་པ་གཅིག་ཁོ་ནར་འབྱུང་
བའི་ཕྱིར། ཞེས་ཟེར།
ཆོས་རྗེ་ཡིད་བཟང་རྩེ་བ་ན་རེ། འདི་ཁོ་ན་འཐད་དེ་གཞུང་འདིའི་དོན་དང་འགྲིག །
སྟོན་ཉིན་མཚན་མཉམ་པའི་ཕྱི་དེ་ཉིན་ནས་བགྲངས་བའི་ཟླ་བ་གསུམ་དང་ཞག་གསུམ་
ནས་དགུན་ཉི་ལྡོག །དཔྱིད་ཉིན་མཚན་མཉམ་པའི་ཟླ་བ་གསུམ་དང་ཞག་གསུམ་ནས་
- 134-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ
དབྱར་ཉི་ལྡོག་པས་ཁྱབ་པའི་ཕྱིར། ཞེས་ཟེར། འདི་ཡང་རྩིངས་ཏེ ཟླ་ཤོལ་བྱུང་བ་མི་
རིགས་པར་ཐལ་བས་གནོད་པའི་ཕྱིར
གཉིས་པ་རང་ལུགས་ལ། ནམ་ཕྱེད་ཉི་མ་ནུབ་པ་དང་། །ཞེས་སོགས་འདི་དུས་ཐམས་
ཅད་ལ་འབྱུང་བས་མ་ཁྱབ་ཀྱི དུས་ཁྱད་པར་བ་ཞིག་གི་ཚེ་ཡིན་ལ། ཁྱད་པར་བ་དེ་ནི་
ནམ་འབྱུང་ཞེ་ན་ལྷོར་ལྷོ་བགྲོད་མཐར་ཐུག །བྱང་དུ་བྱང་བགྲོད་མཐར་ཐུག །ཤར་དུ་
དཔྱིད་ཉིན་མཚན་མཉམ། ནུབ་ཏུ་སྟོན་ཉིན་མཚན་མཉམ་པའི་དུས་གཅིག་ནི་སྲིད་ལ། དེའི་
ཚེ་ཤར་ནུབ་གཉིས་ཀྱི་ཉིན་མཚན་ཕྱེད་རེ་ལ་ཡུད་ཙམ་ཕྱེད་དང་བརྒྱད་རེ་ཡོད་དེ་དེའི་
ཚེ་དེ་གཉིས་ཀྱི་ཉིན་མཚན་རངས་པོ་དེ་ལ་ཡུད་ཙམ་བཅོ་ལྔ་རེ་ཡོད་པར་མཉམ་པའི་
ཕྱིར། ཡང་དེའི་ཚེ་འཛམ་བུ་གླིང་གི་ཉིན་ཕྱེད་ལ་ཡུད་ཙམ་དྲུག །མཚན་ཕྱེད་ལ་ཡུད་
ཙམ་དགུ་ཡོད་དེ། དེའི་ཚེ་འཛམ་བུ་གླིང་གི་ཉིན་མོ་ལ་ཡུད་ཙམ་བཅུ་གཉིས། མཚན་མོ་
ལ་ཡུད་ཙམ་བཅོ་བརྒྱད་ཡོད་པའི་ཕྱིར་ཏེ། འཛམ་བུ་གླིང་གི་དགུན་ཉི་ཐུང་དུས་མཚན་
མོའི་རིང་མཐའ་ཡིན་པའི་ཕྱིར། ཡང་དེའི་ཚེ་སྒྲ་མི་སྙན་གྱི་ཉིན་ཕྱེད་ལ་ཡུད་ཙམ་དགུ
མཚན་ཕྱེད་ལ་ཡུད་ཙམ་དྲུག་ཡོད་པ་སོགས་ཤེས་པར་བྱ། དེས་ན་དེ་ལྟ་བུའི་དུས་དེའི་
ཚེ་ཤར་གྱི་ཉིན་ཕྱེད་དང་པོ་ནས་ཡུད་ཙམ་ཕྱེད་དང་གཉིས་ཀྱི་དེའི་ཕྱི་དྲོའི་སྟེང་དུ་ཉི་མ་
སླེབ་པ་ན་བྱང་དུ་ཉི་མ་ནུབ་པ། ལྷོར་ཉི་མ་འཆར་བ་ཁ་དུས་གཅིག་པ་སྟེ་དེའི་ཚེ། བྱང་གི་
ཉིན་ཕྱེད་དང་ལྷོའི་མཚན་ཕྱེད་ལ་ཡུད་ཙམ་དགུ་རེ་ཡོད་པར་མཉམ་པའི་ཕྱིར། འོན་
ཀྱང་དེའི་ཚེ་ཤར་དུ་ཉི་མ་ཕྱེད་པ། ནུབ་ཏུ་མཚན་ཕྱེད་པ་དུས་མི་མཉམ་སྟེ། དེ་གཉིས་
ཀྱི་དུས་ལ་ཡུད་ཙམ་ཕྱེད་གཉིས་ཡོད་པའི་ཕྱིར། དེས་ན་ཤར་དུ་ཉིན་ཕྱེད་དང་པོ་ནས་
ཡུད་ཙམ་ཕྱེད་དང་བརྒྱད་ཡོད་པ་དེ་ཉིད་ལས་ཡུད་ཙམ་ཕྱེད་དང་གཉིས་ཀྱི་སྔ་དྲོར་སླེབ་
པའི་དུས་དེ་ནས་ཡུད་ཙམ་དྲུག་འདས་ཏེ། ཡུད་ཙམ་ཕྱེད་དང་བརྒྱད་སོང་མ་ཐག་པའི་
དུས་དེའི་དུས་ན་བྱང་དུ་ནམ་ཕྱེད་པ། ཤར་དུ་ཉི་མ་ནུབ་པ། ལྷོར་ཉི་མ་ཕྱེད་པ། ནུབ་ཏུ་
-135-

༢༢m རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཉི་མ་འཆར་བ་དུས་གཅིག་པ་སྟེ་མཉམ་པ་ཁོ་ན་ཡིན་ཏེ། དེ་ལྟར་རིགས་པས་གྲུབ་པའི་
ཕྱིར། ཡང་དེ་ལྟར་མཉམ་པའི་དུས་དེ་ནས་ཡུད་ཙམ་དྲུག་སོང་བ་ན། བྱང་དུ་ཉི་མ་ཤར་
བ་དང་། ལྷོར་ཉི་མ་ནུབ་པ་དུས་མཉམ་ལ། ཤར་ནུབ་ཏུ་ཉིན་མཚན་ཕྱེད་པ་མི་མཉམ་
སྟེ། དེར་ཡུད་ཙམ་ཕྱེད་དང་གཉིས་མ་སླེབ་པའི་ཕྱིར། དེ་བས་ཡུད་ཙམ་ཕྱེད་དང་
གཉིས་སོང་བ་ན་ཤར་ནུབ་གཉིས་སུ་ཉིན་མཚན་ཕྱེད་པར་མཉམ་ལ། དེ་ནས་ཡུད་
ཙམ་དྲུག་སོང་བའི་དུས་དེའི་ཚེ་ན་ཡང་ལྷོར་ནམ་ཕྱེད་པ། ནུབ་ཉི་མ་ནུབ་པ་དང་། བྱང་དུ་
ཉི་མ་ཕྱེད་པ། ཤར་དུ་ཉི་མ་འཆར་བ་སྟེ་ཤར་བ་དུས་གཅིག་པ་སྟེ་མཉམ་པ་ཁོ་ན་ཡིན་
ཏེ། དེ་ལྟར་རིགས་པའི་གྲུབ་པའི་ཕྱིར། དེས་ན་གླིང་བཞི་པོ་འདིར་ལོ་གཅིག་ལ། ནམ་
ཕྱེད་ཉི་མ་ནུབ་པ་དང༌། །ཉི་མ་ཕྱེད་དང་འཆར་དུས་གཅིག །ཅེས་པའི་ཚུལ་ཐེངས་
གཉིས་དང་། ཉིན་མཚན་མཉམ་པའི་དུས་གཉིས་ཏེ། བཞིར་འབྱུང་བ་ཡིན་ཏེ། དེ་
ལྟར་དུ་རྗེ་ཐམས་ཅད་མཁྱེན་པའི་མན་ངག་རྒྱལ་ཚབ་ཐམས་ཅད་མཁྱེན་པས་གསང་
པའི་བདག་པོ་འཁོར་ལོ་ཆེན་པོའི་གསུང་ལས་འབྱུང་བ་ལས་ཤེས་པའི་ཕྱིར
གཉིས་པ་ནི། ཉི་མ་གླིང་ལ་བྱ་བ་བྱེད་ཚུལ་ཡོད་དེ། དུས་ཁྱད་པར་ཅན་གཅིག་གི་
ཚེ། བྱང་དུ་ནམ་ཕྱེད་དང༌། ཤར་དུ་ཉི་མ་ནུབ་པ། ལྷོར་ཉི་མ་ཕྱེད་པ། ནུབ་ཏུ་ཉི་
མ་འཆར་བ་རྣམས་དུས་གཅིག་པའི་ཚུལ་གྱིས་གླིང་ལ་བྱ་བ་བྱེད་པའི་ཕྱིར། འོ་ན་ཉིན་
མཚན་རིང་ཐུང་དུ་འགྱུར་བའི་དུས་དང་དབྱར་དགུན་གྱི་ཉི་མའི་ལྡོག་དུས་ཇི་ལྟ་བུ་ཞེ་
ན། དང་པོ་དངོས་སུ་བསྟན་པའི་སྒོ་ནས་ཕྱི་མ་ཤུགས་ལ་སྟོན་པ་ནི།
-136-

མཛོད་ཀྱི་སྤྱི་དོན་ནོར་ཤད་པ
༼དུས་ཚིགས་ཀྱི་དབྱེ་བ་དང་དུས་བཞི་བྱེ་བྲག་ཏུ་བཤད་པ། ༽
དབྱར་གྱི་ཟླ་བ་གཉིས་པ་ཡི། །ཞེས་སོགས་རྐང་པ་བཞིའི་སྐབས་སུ་གཉིས་ལས། དང་
པོ་ལ། དུས་ཀྱི་རྣམ་བཞག་སྤྱིར་བསྟན་པ། དེ་ལ་བརྟེན་ནས་འདུལ་བའི་ལུགས་ཀྱི་གཞི་
གསུམ་གྱི་རྣམ་གཞག་བསྡུས་ཏེ་བསྟན་པ། གཞུང་འདིའི་སྐབས་དོན་དང་སྦྱར་ཏེ་མངོན་
པའི་ལུགས་ཀྱི་དབྱར་དགུན་གྱི་ཉི་མའི་ལྡོག་དུས་བཤད་པའོ། །དང་པོ་ལ་དུས་ཀྱི་ཕྱི་མོ་
ལོ། དེ་ལས་ཕྱེ་བའི་དུས་ཚིགས་ཀྱི་རྣམ་གཞག །དེ་ལ་བརྟེན་ནས་ཞག་མི་ཐུབ་འདོར་
པའི་ཚུལ་རྒྱུ་མཚན་དང་བཅས་པའོ།
དང་པོ་ལ། ཡུད་ཙམ་གྱི་སྒོ་ནས་དབྱེ་ན། ཚེས་ཞག་ལ་ལྟོས་པའི་ལོ། ཉིན་ཞག་ལ་
ལྟོས་པའི་ལོ། ཁྱིམ་ཞག་ལ་ལྟོས་པའི་ལོ་གསུམ་ཡོད། ངོ་བོའི་སྒོ་ནས་དབྱེ་ན་དྲུག་ཅུ་
སྐོར་ཅེས་པའམ། ལོ་རྒན་དྲུག་ཅུ་ཡོད་དེ། ཕྱག་རྡོར་སྟོད་འགྲེལ་ལས། རབ་བྱུང་རྣམ་
བྱུང་དཀར་པོ་དང་། །རབ་མྱོས་སྐྱེ་བདག་ཨཾ་ཀྐིར། །དཔལ་གདོང་དངོས་པོ་ན་ཚོད་
ལྡན། །འཛིན་བྱེད་དབང་ཕྱུག་འབྲུ་མང་པོ། །མྱོས་ལྡན་དཔའ་བོ་ཁྱུ་མཆོག་དང་། སྣ་
ཚོགས་ཉི་མ་ཉི་སྒྲོལ་བྱེད། །ས་སྐྱོང་མི་ཟད་ཐམས་ཅད་འདུལ། །ཀུན་འཛིན་འགལ་བ་
རྣམ་འགྱུར་དང་། །བོང་བུ་དགའ་བ་རྣམ་རྒྱལ་ཉིད། །རྒྱལ་བ་མྱོང་བྱེད་གདོང་ངན་དང་། །
གསེར་འཕྱང་རྣམ་འཕྱང་སྒྱུར་བྱེད་དང་། །ཀུན་ལྡན་འཕར་བ་དགེ་བྱེད་དང་། །མཛེས་
བྱེད་ཁྲོ་བོ་སྣ་ཚོགས་དབྱིག །ཟིལ་གནོན་སྤྲེའུ་ཕུར་བུ་དང་། །ཞི་བ་ཐུན་མོང་འགལ་
བྱེད་དང་། །ཡོངས་འཛིན་བག་ཡོད་ཀུན་དགའ་དང༌། །སྲིན་པོ་མེ་དང་དམར་སེར་
ཅན། །དུས་ཀྱི་ཕོ་ཉ་དོན་གྲུབ་དྲག །བློ་ངན་རྔ་ཆེན་ཁྲག་སྐྱུག་པ། །མིག་དམར་ཁྲོ་བོ་
ཟད་བྱེད་དེ། །ཞེས་སོགས་ཀྱི་མེ་མོ་ཡོས་ནས་མེ་ཕོ་སྟག་གི་བར་དྲུག་ཅུར་གསུངས་པའི་
-137-

་༣ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཕྱིར། །ཡང་ལོ་ལ་འཕགས་པ་འཇམ་དཔལ་གྱིས་གསུངས་པ་ལྟར། བཅུ་གཉིས་སྐོར་གྱི་
སྒོ་ནས། བྱི་བ་གླང་སྟག་ཡོས་འབྲུག་སྦྲུལ། །རྟ་ལུག་སྤྲེའུ་དང་བྱ་ཁྱི་ཕག །ཞེས་གསུངས་
པ་ལྟར་གྱི་བཅུ་གཉིས་ལོ་སྔ་མའི་དབྱར་ཉི་ལོག་ནས་ཕྱི་མའི་དབྱར་ཉི་མ་ལོག་གིས་བར་
ནས།སྔ་མའི་དགུན་ཉི་ལོག་ནས་ཕྱི་མའི་དགུན་ཉི་ལོག་གི་བར་ཡིན་པ། འདི་དང་དུས་
བཞི་རྫོགས་པ་ལ་ལོར་བཞག་པ་དོན་གཅིག །དེའི་ཡུན་ཚད་ཚེས་ཞག་སུམ་བརྒྱ་དོན་
གཅིག ཉིན་ཞག་སུམ་བརྒྱ་རེ་ལྔ། ཁྱིམ་ཞག་སུམ་བརྒྱ་དྲུག་ཅུར་ཡོད། །
གཉིས་པ་ལ་དངོས་དང་། དུས་བཞི་བྱེ་བྲག་ཏུ་བཤད་པའོ། །དང་པོ་ལ་གསུམ་དུ་
དབྱེ་བ། བཞིར་དབྱེ་བ། ལྔར་དབྱེ་བ། དྲུག་ཏུ་དབྱེ་བ་རྣམས་ཏེ། འདུལ་བའི་སྐབས་
ལས་ཤེས་པར་བྱའོ། གཉིས་པ་ལ་ཉི་མའི་བགྲོད་པའི་དབང་གིས་ལོ་གཅིག་ལ་དུས་
བཞིར་འབྱུང་ཚུལ། ཟླ་བའི་བགྲོད་པའི་དབང་གིས་དུས་བཞི་ལ་ཟླ་བ་བཅུ་གཉིས་འབྱུང་
ཚུལ། ལོ་དང་དུས་ཀྱི་འགོ་འཛིན་ཚུལ་དངོས་སོ།
དང་པོ་ནི། ལོ་གཅིག་ལ་དུས་བཞི་འབྱུང་བའི་རྒྱུ་མཚན་ནི། ཉི་མ་ལྷོ་བྱང་དུ་བགྲོད་
པའི་དབང་གིས་ཡིན། དེ་ལ་ཉི་མ་ལྷོ་བགྲོད་ཀྱི་ཟླ་བ་དྲུག་ལ་དབྱར་སྟོན་གཉིས་འཇོག །
བྱང་བགྲོད་ཀྱི་ཟླ་བ་དྲུག་ལ་དགུན་དཔྱིད་གཉིས་འཇོག་པའི་ཕྱིར་ཏེ། རང་འགྲེལ་ལས།
ཉི་མའི་འགྲོས་ཀྱི་བྱེ་བྲག་ལས་འདི་ན་ཉིན་མོ་དང་མཚན་མོ་རྣམས་རིང་ཐུང་དུ་འགྱུར་ཏེ།
ཞེས་གསུངས་པའི་ཕྱིར།
གཉིས་པ་ནི། སྤྱིར་དོན་་ལ་གནས པའི་ཟླ་བ་གཅིག་ལ་ཉིན་ཞག་སུམ་ཅུ་ཚང་དགོས་
པས་ཟླ་བའི་དཀྱིལ་འཁོར་འཕེལ་འགྲིབ་ཀྱི་ཆ་སུམ་ཅུ་རྫོགས་པ་ལ་ཟླ་བ་བཞག་པ་ནི་
ཟླ་བ་བཏགས་པ་བ་ཡིན་ཏེ། ཚེས་ཞག་གིས་བཞག་པའི་ཟླ་བ་ཡིན་པའི་ཕྱིར། དེས་ན་
ལོ་གཅིག་ལ་ཉིན་ཞག་སུམ་ཅུ་རེ་ལ་ཟླ་བར་བཞག་པའི་ཟླ་བ་ནི་མཚན་ཉིད་པ་དྲུག
ཉིན་ཞག་ཉེར་དགུ་རེ་ལ་ཟླ་བ་བཞག་པའི་ཟླ་བ་བཏགས་པ་བ་དྲུག་ཏེ་བཅུ་གཉིས་ཡོད་
-138-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ།
དེ། ཞག་མི་ཐུབ་དང་བཅས་པ་ཡི། ། ཟླ་བ་བཅུ་གཉིས་ལ་ལོ་གཅིག །ཅེས་གསུངས། ཟླ་
བའི་ངོ་ལ་གཉིས་ཡོད་དེ། མར་ངོ་ཡར་ངོ་གཉིས་ཡོད་པའི་ཕྱིར། དཀར་ཕྱོགས་ཀྱི་ཚེས་
གཅིག་ནས་གནམ་སྟོང་གི་བར་ལ་ཟླ་བ་བྱེད་པ་ནི་ཡར་ངོ་སྔོན་འགྲོ་སྟེ། རིལ་ཚེས་ཞེས་
བྱ་ལ། ནག་ཕྱོགས་ཀྱི་ཚེས་གཅིག་ནས་ཉའི་བར་ལ་ཟླ་བར་བྱེད་པ་ནི་མར་ངོ་སྔོན་འགྲོ་སྟེ།
བྱེད་ཚེས་ཞེས་བྱ་བ་ཡིན་དེ། གསུང་རབ་ལས། ཡར་ངོ་སྔོན་འགྲོ་མར་ངོ་སྔོན་འགྲོ་
གཉིས་ཀའི་ཐ་སྙད་གསུངས་ཏེ། མགོ་ཟླ་ཞེས་སོགས་སྐར་མའི་མིང་གིས་ཟླ་བ་གཉིས་
གསུངས་པ་མར་ངོ་སྔོན་འགྲོའི་དབང་དུ་བྱས་ནས་རབ་འབྲིང་མཐའ་གསུམ་པོ་གཙོ་
ཆེར་ཡར་ངོ་སྔོན་འགྲོའི་དབང་དུ་བྱས་པའི་ཕྱིར་ཏེ། གཞི་གསུམ་ཆོ་ག་ལས། དེ་ལྟར་
སྐར་མའི་དབང་གིས་མར་ངོ་སྔོན་འགྲོ་དང་། ར་བ་ཐ་ཆུང་གི་དབང་གིས་ཡར་ངོ་སྔོན་འགྲོ་
བྱས་ན་ཞེས་གསུངས། ཚེས་གྲངས་ལ་བཅོ་ལྔ་ཡོད་དེ། མར་ངོའི་གཅིག་ནས་བཅོ་ལྔའི་
བར་རམ། ཡར་ངོའི་གཅིག་ནས་བཅོ་ལྔའི་བར། །ཉིན་མཚན་གྱི་ཆ་ལ་ཉེར་གཉིས་ཡོད།
གྲིབ་ཚོད་ནི་ཐུར་མ་སོར་བཞི་དང་དེ་དང་ཚད་མཉམ་པའི་གྲིབ་མ་ལ་སྐྱེས་བུ་ཞེས་
གདགས། གྲིབ་མ་སོར་གཅིག་གི་ཆ་ལ་རྐང་པ་ཞེས་གདགས་སོ།
གསུམ་པ་ལ་དགག་གཞག་གཉིས་ལས། དང་པོ་ནི། ཁ་ཅིག །ཧོར་ཟླ་བརྒྱད་པའི་
བཅུ་དྲུག་ནས་ལོ་དང་དུས་ཀྱི་འགོ་འཛིན་ཏེ། ཧོར་ཟླ་བརྒྱད་པ་ཁྲུམས་ཀྱི་ཟླ་བ་དེ་སྟོན་
ཟླ་ཐ་ཆུང་གང་ཞིག །སྟོན་ཐ་མ་ལ་ལོ་འགོ་འབྱུང་བའི་ཕྱིར། དང་པོ་གྲུབ་སྟེ། སྟོན་པ་
བྱོན་ནས་དབྱིག་གཉེན་གྱི་བར་ལ་ཞག་ཉི་ཤུ་ཙམ་དང་། དེ་ནས་བུ་སྟོན་གྱི་བར་ལ་ཞག་
སུམ་ཅུ་ཙམ་གྱིས་ཉི་མ་ལྡོག་པ་སྔ་རུ་སོང་བའི་ཕྱིར། ཞེས་ཟེར། ཁ་ཅིག །ཧོར་ཟླ་དགུ་
པའི་བཅུ་དྲུག་ནས་འཛིན་ཏེ།
མདོ་ཉི་མའི་སྙིང་པོ་ལས། སྨིན་དྲུག་གི་ཟླ་བ་སྟོན་ཟླར་བཤད་པ་དེ། དྲང་སྲོང་ལྔ་
བོང་གི་ལུགས་དང་བསྟུན་པ་ཡིན་ཏེ། དེའི་དུས་ལས་ཉི་མ་ལྡོག་པ་ཟླ་བ་གཅིག་གིས་སྔ་
-139-

ja: རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
བར་སོང་བའི་ཕྱིར། ཞེས་ཟེར། གཉིས་ཀ་མི་འཐད་དེ། ཧོར་ཟླ་བཅུ་པའི་བཅོ་ལྔ་
ལ་ཐུག་གི་བར་གྱི་ཟླ་བ་དེ་དགུན་གྱི་དུས་ཡིན་པར་ཐལ། དམ་བཅའ་གཉིས་རིགས་
པའི་ཕྱིར། འདོད་ན། དེ་གྲང་བའི་དུས་སུ་ཐལ་ལོ། ཁྱབ་པ་གྲུབ་སྟེ།
རྒྱལ་སྲས་མ་ལས། དགུན་སྟོད་ཀྱི་ཟླ་བ་གཉིས་དང་དགུན་སྨད་ཀྱི་ཟླ་བ་གཉིས་
ནི། དགུན་གྱི་དུས་སུ་གཅིག་ཏུ་བཞག་སྟེ། གྲང་བར་འདྲ་བའི་ཕྱིར། ཞེས་གསུངས། འདོད་
མི་ནུས་ཏེ། དེ་ཚ་བའི་དུས་ཡིན་པར་མངོན་སུམ་གྱིས་གྲུབ་པའི་ཕྱིར། གཞན་ཡང་། ཧོར་
ཟླ་གཉིས་པའི་ཚེས་བཅོ་ལྔ་ལ་ཐུག་གི་བར་གྱི་ཟླ་བ་དེ་དཔྱིད་དུས་ཡིན་པར་ཐལ། དམ་
བཅའ་གཉིས་ཀ་འཐད་པའི་ཕྱིར། འདོད་ན། ཚ་བའི་དུས་སུ་ཐལ་ལོ། ཁྱབ་སྟེ། དེ་ཉིད་
ལས། དཔྱིད་ཟླ་བ་གཉིས་དང་སོས་ཀའི་ཟླ་བ་གཉིས་ཀྱི་དཔྱིད་ཀྱི་དུས་སུ་གཅིག་ཏུ་
བཞག་སྟེ། ཚ་བར་འདྲ་བའི་ཕྱིར་ཞེས་གསུངས། འདོད་མི་ནུས་ཏེ དེ་གྲང་བའི་དུས་སུ་
མངོན་སུམ་གྱིས་གྲུབ་པའི་ཕྱིར་དང༌།
ལུང་རྣམ་འབྱེད་ལས། དགུན་གྱི་དགུན་ནི་རང་གི་དགུན་སྨད་དུས་ཀྱི་ཚེ་ན་ནི་ཚེས་
བརྒྱད་ཀྱི་བར་ལ་འོང་ཙེ་འགས་པའི་བསེར་མ་ལྔང་། ཞེས་དང་། ཕྲན་ཚིགས་ལས།
གྲང་བའི་དུས་སུ་ཞེས་བྱ་བ་ནི། དགུན་ཐུང་ངུ་དང་དཔྱིད་ར་བའོ། ཞེས་གསུངས། ཁོ་ན་
རེ། ཧོར་ཟླ་དགུ་པའི་ཚེས་བཅུ་དྲུག་ལོ་འགོར་འཐད། རྟེན་འབྲེལ་གྱི་མདོ་ལས་ཉ་
ཚེས་དབྱུག་པ་གང་ཡིན་པ། །སྟོན་ཟླ་ཐ་ཆུང་དེ་ཡིན་ཏེ། །མར་ངོ་ནས་ནི་ལོ་འགོར་
འཛིན། །ཞེས་གསུངས་པའི་ཕྱིར་ན། ཁས་བླངས་ནང་འགལ་ཏེ། འོ་ན་སྟོན་ཐ་མའི་
མར་ངོའི་བཅུ་དྲུག་ནས་ལོ་འགོ་འཛིན་རིགས་པར་ཐལ། ལུང་དེའི་ཕྱིར། འདོད་
ན་སོང་། དེ་ནས་དགུན་གྱི་འགོ་འཛིན་རིགས་པར་ཐལ། འདོད་པ་གང་ཞིག་སངས་རྒྱས་
པ་རྣམས་ཀྱི་དུས་ཀྱི་དང་པོ་ནི་དགུན་ནོ། ཞེས་གསུངས་པའི་ཕྱིར། འདོད་ན་སོང་།
ཧོར་ཟླ་དགུ་པའི་ཚེས་བཅུ་དྲུག་ཤར་བ་དང་མཉམ་དུ་སྟོན་གྱི་དུས་རྫོགས་པར་ཐལ། སྟོན་
-140-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ
ཐ་མའི་ཚེས་བཅུ་དྲུག་ནས་ལོ་དང་དགུན་གྱི་དུས་གཉིས་ཀ་ཤར་བ་གང་ཞིག །སྟོན་ཐ་
དང་དགུ་པ་དོན་གཅིག་པའི་ཕྱིར། རྟགས་ཁས། འདོད་ན། ཧོར་ཟླ་བརྒྱད་པའི་བཅུ་དྲུག་
ནས་དགུ་པའི་བཅོ་ལྔའི་བར་དེ་སྟོན་ཐ་ཆུང་དབྱུག་པ་ཟླ་བ་ཡིན་པར་ཐལ། སྟོན་ཐ་དང་
དབྱུག་པ་ཟླ་བ་དོན་གཅིག་པའི་ཕྱིར། རྟགས་ཁས། འདོད་ན། ཧོར་ཟླ་བརྒྱད་པའི་བཅུ་
དྲུག་ནས་ལོ་དང་དུས་ཀྱི་འགོ་འཛིན་རིགས་པར་ཐལ། འདོད་པའི་ཕྱིར། རྟགས་བསལ་
ཁས་སོ། །གཞན་ཡང་། ཧོར་ཟླ་བཞི་པའི་ཚེས་བཅུ་དྲུག་ནས་དབྱར་གྱི་རས་ཆེན་ཚོལ་
རིགས་པ་དང་། ལྔ་པའི་ཚེས་བཅུ་དྲུག་ལ་དབྱར་སྔ་མ་ཁས་ལེན་རིགས་པར་ཐལ། དགུ་
པའི་བཅུ་དྲུག་ནས་ལོ་འགོ་འཛིན་རིགས་པའི་ཕྱིར། འདོད་ན། བརྒྱད་པའི་བཅོ་ལྔ་
ལ་དུས་ཀྱི་དགག་དབྱེ་བྱེད་རིགས་པ་དང་། དེ་ལ་ལྷ་བབས་ཀྱི་དུས་ཆེན་འབྱུང་བ་དང་།
དགུ་པའི་གནམ་སྟོང་ལ་རས་ཆེན་སྦེད་རིགས་པར་ཐལ། འདོད་པའི་ཕྱིར། རྟགས་
བསལ་སོང་། མ་ཁྱབ་ན། ཁྱེད་རྣམས་ལ་དབྱར་གྱི་རས་ཆེན་ཟླ་བ་ཕྱེད་དང་དྲུག་གི་
བར་དུ་འཆང་བར་སྟོན་པས་ལྐོག་ཏུ་གནང་བ་དང་འགལ་ལོ། དེས་ན་ཧོར་ཟླ་དྲུག་པའི་
ཚེས་བཅུ་དྲུག་ལ་དབྱར་སྔ་མ་ཁས་བླངས། དགུ་པའི་བཅོ་ལྔ་ལ་དུས་ཀྱི་དགག་དབྱེ་
བྱས། དེའི་ཉེར་གཉིས་ལ་ལྷ་བབས་ཀྱི་དུས་ཆེན་བྱེད་པ་ཡིན་ཏེ། དེ་ལྟར། རྟོགས་
བརྗོད་བརྒྱ་པ་དང་འདུལ་བ་ལུང་གཉིས་ཀར། དེ་སྟེ་ཞག་བདུན་ན་གྲོང་ཁྱེར་སྣང་ལྡན་
གྱི་འདབས། ཨ་མ་ཛ་རའི་གནས་སུ་ཤིང་ཨུ་དུམ་ཝ་རའི་གླིང་དུ་འབྱོན་ནོ། །ཞེས་བདག་
ཅག་གི་སྟོན་པས་སུམ་ཅུ་རྩ་གསུམ་ནས་འཕགས་པ་མོའུ་འགལ་གྱི་བུ་ཆེན་པོ་ལ་བཀའ་
བསྩལ་བའི་ཕྱིར། གཞན་ཡང་། ཧོར་ཟླ་དྲུག་པའི་བཅུ་དྲུག་ལ་དབྱར་ཁས་ལེན་རིགས་
པར་ཐལ། དམ་བཅའ་དེའི་ཕྱིར། འདོད་ན། འོ་ན་དགུ་པའི་བཅོ་ལྔ་ལ་དབྱར་ཕྱི་
མའི་དུས་ཀྱི་དགག་དབྱེ་བྱེད་རིགས་པར་ཐལ་ལོ། །འདོད་ན་ལུང་ལས། ཤིང་རྣམས་ཀྱི་
ལོ་མ་སྐྱ་བོར་གྱུར་ཀྱང་ད་དུང་དགེ་འདུན་གྱི་དགག་དབྱེ་འབྱུང་བའི་སྐབས་མེད་དོ། །ཞེས་
-141-

TIN\lian རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
གསུང་པ་མི་འཐད་པར་ཐལ་ལོ། །
གཉིས་པ་རང་ལུགས་ལ། སྤྱིར་གསུང་རབ་ལས་ལོ་དུས་ཀྱི་འགོ་འཛིན་ཚུལ་མི་འདྲ་
བ་སྣ་ཚོགས་གསུངས་ཏེ། དུས་འཁོར་རྩ་རྒྱུད་ལས། དབྱར་འབྲིང་ནག་པ་ཟླ་བ་ནས་འཛིན་
པར་གསུངས། གསེར་འོད་ལས། དབྱར་ནས་འཛིན་པར་གསུངས། སོ་ཐར་གྱི་མདོ་
ལས་སོས་ཀ་ནས་འཛིན་པར་གསུངས། རྒྱ་ནག་རྩིས་པ་རྣམས་དཔྱིད་ཟླ་ར་བ་སྟག་རྒྱལ་
གྱི་ཟླ་བ་ནས་འཛིན་པར་འཇམ་དཔལ་གྱིས་དངོས་སུ་གསུངས། ཧོར་ཁྲིམས་ལུགས་པ།
མཆུའི་ཟླ་བ་ཡར་ངོའི་ཚེས་གཅིག་ནས་འཛིན། འཇིག་རྟེན་སོ་ནམ་པ་རྣམས་རྒྱལ་ཟླའི་
ཚེས་གཅིག་ནས་འཛིན་ནོ། །དེས་ན་རང་ལུགས་ནི། ཡར་ངོའི་ཚེས་གཅིག་ལ་ལྷ་མཚམས
གནམ་སྟོང་ལ་དབྱུ་གུ་ཉ་ལ་སྨིན་དྲུག་འབའ་ཞིག་པའི་ཟླ་བ་དེ་སྟོན་ཟླ་ཐ་ཆུང་ཡིན་
ཏེ དེ་ལྟར་མདོ་སྡེ་མིག་བཅུ་གཉིས་པ་ལས་བཤད་པའི་ཕྱིར། དེ་ལྟ་བུའི་ཟླ་བ་དེའི་
མཚན་མོ་མཐའི་སྐད་ཅིག་མ་དེ་ལ་རྫོགས་པ་རྣམ་པ་གསུམ་འབྱུང་སྟེ། ལོ་སྔ་མ་
རྫོགས། སྟོན་གྱི་དུས་རྫོགས། སྨིན་དྲུག་གི་ཟླ་བ་དེ་རྫོགས་པའི་ཕྱིར་ཏེ།།མདོ་སྡེ་ཉི་
མའི་སྙིང་པོ་ལས། བདག་གིས་རྒྱུ་སྐར་སྨིན་དྲུག་བརྗོད། ། ཟླ་བ་ཉ་ཚེས་ཟླ་རངས་འགྱུར།
སྟོན་ཟླ་ཐ་ཆུང་ཞེས་བྱ་བ། །འདི་ནི་རབ་ཏུ་བསྒྲགས་པ་ཡིན། །ཞེས་གསུངས། དེའི་
ཤུགས་ལ་འཛིན་པ་རྣམ་པ་གསུམ་འབྱུང་སྟེ། ཚེས་བཅུ་དྲུག་གི་སྐྱ་རེངས་ཤར་བ་དང་དུས་
མཉམ་དུ་ལོ་ཕྱི་མའི་འགོ་འཛིན། དགུན་གྱི་འགོ་འཛིན། མགོ་ཟླ་བའི་འགོ་འཛིན་པའི་
ཕྱིར། དུས་ཀྱི་དང་པོ་ཡང་དགུན་ནས་འཛིན་པ་ཡིན་ཏེ། རྒྱལ་སྲས་མ་ལས། སངས་རྒྱས་
པ་རྣམས་ཀྱི་དུས་ཀྱི་དང་པོ་ནི་དགུན་ནོ། ཞེས་གསུངས། དགུན་གྱི་དང་པོ་ཡང་འགོའི་
ཟླ་བ་ནས་ཡིན་ཏེ། འཆི་མེད་མཛོད་ལས། མགོ་ནི་ཡི་དྭགས་མགོ་ཡིན་ཏེ། །དེ་ནི་དུས་
ཀྱི་དང་པོར་བརྗོད། །ཅེས་དང་། མདོ་སྡེ་ཉི་མའི་སྙིང་པོ་ལས། དགུན་ཟླ་ལ མཆུ་ནི་ཟླ་
བ་རབ་རྫོགས་བྱེད། །ཅེས་སོགས་གསུངས།
-142-

ལས་གནས་གསུམ་པ་བཤད་པ
བཞི་པ་དེ་ལ་བརྟེན་ནས་ཞག་མི་ཐུབ་པ་དང་། ཤོལ་དོར་ཚུལ་བཤད་པ་ལ། ཞག་
མི་ཐུབ་དོར་བའི་ཚུལ། གསོ་སྦྱོང་བཅུ་བཞི་པའི་དུས་ངོས་བཟུང་བ། ཟླ་ཤོལ་འདོར་
བའི་རྒྱུ་མཚན་དང་བཅས་པའོ། དང་པོ་ནི། ཚེས་ཞག་གིས་ཉིན་ཞག་གི་དོད་མ་ཐུབ་
པའི་དབང་གིས་ཞག་མི་ཐུབ་འབྱུང་སྟེ། ཚེས་ཞག་དྲུག་ཅུ་སོང་བ་ན། ཉིན་ཞག་ང་དགུ་
སོང་བའི་ཕྱིར། ཉིན་ཞག་ལས་ཡུད་ཙམ་ཕྱེད་ཕྱེད་ཀྱི་ཚེས་ཞག་མྱུར་བར་འདའ་བའི་
ཕྱིར། དེ་ཡང་ཚེས་ཞག་ནི་ཟླ་བ་འཕེལ་འགྲིབ་ཀྱི་ཆ་ལ་སུམ་ཅུར་བྱས་པའི་ཆ་གཅིག་
གོ །ཉིན་ཞག་ནི་ད་ནང་ནམ་ལངས་ནས་སང་ནམ་ལང་གི་བར་རོ། ཁྱིམ་ཞག་ནི། ཁྱིམ་
བཅུ་གཉིས་པོ་རེ་རེ་ཉི་མ་ཇི་ཙམ་གནས་ཀྱི་ཆ་ལ་སུམ་ཅུར་བྱས་པའི་ཆ་གཅིག་ལ་བྱེད་
པ་ཡིན་ནོ། །ཞག་མི་ཐུབ་པ་འདོད་ཚུལ་ནི། མཛོད་འགྲེལ་ལས། དགུན་དང་དཔྱིད་དང་
དབྱར་རྣམས་ཀྱི། །ཟླ་བ་ཕྱེད་དང་གཉིས་འདས་ཤིང་། །ཟླ་བ་ཕྱེད་ན་ལུས་པ་ནི། །
མཁས་པས་ཞག་མི་ཐུབ་པ་དོར། །ཞེས་གསུངས་པ་ལྟར་དོར་བ་ཡིན་ནོ། །
གཉིས་པ་ནི། དེ་ལྟ་བུའི་ཞག་མི་ཐུབ་དེ་ལ། གསོ་སྦྱོང་བཅུ་བཞི་པ་རེ་རེ་བ་ཡིན་
ལ། དེས་ན་ལོ་གཅིག་ལ་བཅུ་བཞི་པ་དྲུག་འབྱུང་སྟེ། མེ་ཏོག་ཕྲེང་རྒྱུད་ལས། ཁ་བ་སོ་
ག་དབྱར་རྣམས་ཀྱི། །ཟླ་བ་གཉིས་དང་བཞི་ཡི་ནི། །མར་ངོ་ལ་ནི་བཅུ་བཞི་པའི། །
གསོ་སྦྱོང་སྡོམ་བརྩོན་དག་གིས་བྱས། །ས་ག་དང་ནི་ཆུ་སྟོད་དང་། །དེ་བཞིན་ཁྲུམས་
སྨད་སྨིན་དྲུག་དང༌། །རྒྱལ་དང་དབོ་ཞེས་བྱ་བ་ཉིད། །དྲུག་པའི་མར་ངོའི་བཅུ་བཞིར་
བརྗོད། །ཅེས་དང་། དགེ་ཚུལ་གྱི་ལོ་དྲི་བ་ལས། རྒྱལ་དང་དབོ་དང་ས་ག་དང་། །
ཆུ་སྟོད་ཁྲུམས་སྨད་སྨིན་དྲུག་བཅས། །འདི་རྣམས་ཀྱི་ནི་ནག་པོའི་ཕྱོགས། །ཟླ་ཕྱེད་
གསོ་སྦྱོང་བཅུ་བཞི་པ། །ཞེས་དང༌། དགེ་སློང་གི་ལོ་དྲི་བར། གསོ་སྦྱོང་དུ་ཡོད་ཉི་ཤུ་རྩ་
བཞི་སྟེ། དགུན་ཟླ་འབྲིང་པོ་དང་། དཔྱིད་ཟླ་ར་བ་དང་ཐ་ཆུང་དང་། དབྱར་ཟླ་འབྲིང་
པོ་དང༌།སྟོན་ཟླ་ར་བ་དང་ཐ་ཆུང་རྣམས་ཀྱི་གསོ་སྦྱོང་ནི་བཅུ་བཞི་པའོ། །ལྷག་མ་ནི་བཅོ་
-143-

| ་༢། རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ལྔ་པའོ། ཞེས་དང་། མདོ་རྩ་བར། དུས་ཚིགས་རྣམས་ཀྱི་ཟླ་བ་ཕྱེད་ལུས་པ་ལའོ། ཞེས་
གསུངས། དུས་ཚིགས་ལ་དྲུག་ཏུ་བྱས་པས་དུས་ཚིགས་རེ་ལ་ཟླ་བ་ཕྱེད་པ་བཞི་བཞི་
བྱས་པའི་ཟླ་བ་ཕྱེད་པ་དང་པོ་གཉིས་ལ། བཞི་པ་སླད་དུ་ལུས་པའི་ཟླ་བ་ཕྱེད་པ་གསུམ་
པ་རེ་རེ་ལ་བཅུ་བཞི་པ་རེ་རེ་བྱ་བ་ཡིན་པའི་ཕྱིར། འཇིག་རྟེན་གི་ཐ་སྙད་དང་བསྟུན་ནས་
ཧོར་ཟླ་དང་པོ། གསུམ་པ། ལྔ་པ། བདུན་པ། དགུ་པ། བཅུ་གཅིག་པ་རྣམས་ཀྱི་ཉི་
ཤུ་དགུའི་གསོ་སྦྱོང་བཅུ་བཞི་པ་རེ་རེ་བྱའོ། གཞི་གསུམ་ཆོ་གར། ཧོར་ཟླ་བཅུ་པ་གཉིས་
བྱུང་བ་ལྟ་བུ། ཐུབ་པའི་རྗེས་སུ་ཤོལ་ཟླ་བྱུང་བའི་ཚེ་རང་གི་སྔ་རོལ་གྱི་བཅུ་བཞི་པ་བྱས་
པའི་ཕྱི་ཉིན་ནས་བགྲངས་པའི་ཉིན་ཞག་བརྒྱད་ཅུ་རྩ་དགུ་པའི་དུས་སུ་བཅུ་བཞི་པ་བྱེད་
ལ། ཧོར་ཟླ་དང་པོ་གཉིས་ལྟ་བུ་མི་ཐུབ་པའི་རྗེས་སུ་ཤོལ་ཟླ་བྱུང་བའི་ཚེ་རང་གི་སྔ་
རོལ་གྱི་བཅུ་བཞི་པ་བྱས་པའི་ཕྱི་ཉིན་ནས་བགྲངས་པའི་ཉིན་ཞག་ཉེར་དགུ་པའི་དུས་སུ་
བཅུ་བཞི་པ་བྱེད་དགོས། ཞེས་གསུངས་པས། ཤོལ་ཟླའི་གསོ་སྦྱོང་བྱེད་ལུགས་ཤེས་
པར་བྱའོ། དེ་ཡང་གསོ་སྦྱོང་བཅུ་བཞི་པ་ཞེས་པ་ཉིན་ཞག་གི་དབང་དུ་བྱས་པ་ཡིན་
གྱི་དོན་ལ་བཅོ་ལྔ་པ་ཡིན་ཏེ། དེ་ཚེས་ཞག་ལ་ལྟོས་པའི་གསོ་སྦྱོང་བཅོ་ལྔ་པ་ཡིན་པའི་
ཕྱིར་ཏེ། བཅུ་བཞི་པ་བྱ་བའི་ཉིན་ཞག་དེ་ཚེས་ཞག་བཅོ་ལྔ་པ་ཡིན་པའི་ཕྱིར།
རྒྱ་ཆེར་འགྲེལ་ལས། གསོ་སྦྱོང་བཅུ་བཞི་པ་བྱ་བའི་ཉིན་མོ་དེ་ཉིད་ཚེས་བཅོ་ལྔ་
བ་ཡིན་པའི་ཕྱིར། ཞེས་དང་། བམ་ལྔར། ཚེས་གྲངས་ཀྱི་ཡང་དག་པར་བལྟས་ན་
ནི་ཐམས་ཅད་བཅོ་ལྔ་པ་ཡིན་ནོ། ཞེས་གསུངས་པའི་ཕྱིར། གསུམ་པ་ནི། གླིང་བཞི་ལས།
ལོ་ལྔ་ནི་ཚེས་ཞག་དྲུག་དྲུག་ལྷག་པ་ལས་དྲུག་ལྔ་སུམ་ཅུ་སྟེ། ལོ་དྲུག་ལ་བབ་པ་ན་ཤོལ་
ཟླ་གཅིག་འདོན་པར་གསུང་པ་ལ། རྒྱལ་པོ་དང་མི་མཐུན་པར་བློན་པོ་རྣམས་ཀྱིས་འཕྱ་
པ་ལ་བརྟེན་ནས། དེང་ཕྱིན་ཆད་ཟླ་ཤོལ་འདོར་བ་ཡི་རྒྱལ་པོའི་རྗེས་སུ་བགྲངས་བར་
བྱའོ། །ཞེས་པ་སྟེ། མེ་ཏོག་ཕྲེང་རྒྱུད་ལས། ལོ་དང་ཟླ་བ་ཟླ་ཤོལ་དང་། རྒྱལ་པོའི་བཀའ་
-144-

མཛོད་ཀྱི་སྤྱི་གནས་གསུམ་པ་བཤད་པ།
ཡིས་ཀྱང་ནི་བསྔགས། བཀའ་བཙན་གྲགས་ལྡན་ཤེས་རབ་ཅན། །དཔུང་ལྡན་དེ་ཡི་
རྗེས་འབྲང་བྱ། །ཞེས་གསུངས། རང་ལུགས་ནི་ཟླ་བ་སུམ་ཅུ་རྩ་ཕྱེད་དང་གསུམ་གསུམ་
ནས་ཤོལ་ཟླ་འབྱུང་སྟེ། ལོ་རེ་རེ་ལ་རྟོགས་སླ་བ་ལ། ཚེས་ཞག་དྲུག་དྲུག་རྟོགས་དཀའ་
བ་ལ་ཚེས་ཞག་ལྔ་ལྔ་སྟེ བཅུ་གཅིག་རེ་ལྷག་པའི་ཕྱིར།
གཉིས་པ་དེ་ལ་བརྟེན་ནས་འདུལ་བའི་ལུགས་གིས། གཞི་གསུམ་གྱི་རྣམ་གཞག་
བསྟན་པ་ནི། དེ་ཉིད་ཀྱི་སྤྱི་དོན་ལས་ཤེས་པར་བྱའོ། །
༼ དབྱར་དགུན་གྱི་ཉི་མའི་ལྡོག་དུས་བཤད་པ། ༽
གསུམ་པ་གཞུང་འདིའི་སྐབས་དོན་དང་སྤྱར་ཏེ་མངོན་པའི་ལུགས་ཀྱི་དབྱར་དགུན་
གྱི་ཉི་མའི་ལྡོག་དུས་བཤད་པ་ལ། དགག་གཞག་གཉིས། དང་པོ་ནི། ཁ་ཅིག །ཧོར་ཟླ་
བརྒྱད་པའི་བཅུ་དྲུག་གི་ཉིན་ནས་བཟུང་སྟེ། དབྱར་ཟླ་གཉིས་པ་ལ་དབྱར་ཉི་དང་། དགུན་
ཟླ་བཞི་པ་ལ་དགུན་ཉི་ལྡོག་ཅེས་ཟེར་བ་མི་འཐད་དེ། བརྒྱད་པའི་བཅུ་དྲུག་ནས་ལོ་འགོ་
འདོན་པ་མི་འཐད་པ་ཡིན་པའི་ཕྱིར། ཁ་ཅིག་སྟོན་ཉིན་མཚན་མཉམ་པ་གང་ལས་བྱུང་
བའི་ཟླ་བ་དེ་ནས་བཟུང་སྟེ། དབྱར་ཟླ་གཉིས་པ་ལ་དབྱར་ཉི་དང་། དགུན་ཟླ་བཞི་པ་
ལ་དགུན་ཉི་ལྡོག་ཅེས་ཟེར་བ་མི་འཐད་དེ། སྟོན་ཉིན་མཚན་མཉམ་པའི་ཟླ་བ་ལོགས་སུ་
གྲུབ་པ་མེད་པའི་ཕྱིར། ཁ་ཅིག །སྨིན་དྲུག་གི་ཉ་བའི་ཚེས་བཅུ་དྲུག་ནས་ལོ་འགོ་བཟུང་
བའི་དབྱར་ཟླ་གཉིས་པ་ལ་དབྱར་ཉི་དང་། དགུན་ཟླ་བཞི་པ་ལ་དགུན་ཉི་ལྡོག་གསུངས་
པ་མི་འཐད་དེ། དབོ་ཟླ་བ་ལ་དགུན་ཉི་ལྡོག་པ་དང་། ཁྲུམས་ཀྱི་ཟླ་བ་ལ་དབྱར་ཉི་
ལྡོག་པ་མེད་པའི་ཕྱིར། ཁ་ཅིག་དབྱར་གཉིས་པ་ཆུ་སྟོད་ཟླ་བའི་མར་ངོ་སྔོན་དུ་སོང་
ནས་ཐ་མ་ཡར་ངོའི་ཚེས་བརྒྱད་ལ་ཉིན་མོ་ཡུད་ཙམ་བཅོ་བརྒྱད། མཚན་མོ་ཡུད་ཙམ་
-145-

{U༢ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
བཅུ་གཉིས་ཡོད་ལ་དེའི་ཉིན་དབྱར་ཉི་ལྡོག་ནས་ཚེས་དགུ་ནས་མཚན་མོ་རིང་དུ་འགྱུར་
ཞིང༌། ཉིན་མོ་ཐུང་དུ་འགྱུར། དགུན་ཟླ་བཞི་པ་རྒྱལ་གྱི་ཟླ་བའི་མར་ངོ་སྔོན་དུ་སོང་
ནས་ཐ་མ་ཡར་ངོའི་ཚེས་བརྒྱད་ལ་ཉིན་མོ་ཡུད་ཙམ་བཅུ་གཉིས་ཡོད། མཚན་མོ་བཅོ་
བརྒྱད་ཡོད་པ། དེའི་ཉིན་དགུན་ཉི་ལྡོག་ནས་ཚེས་དགུ་ནས་ཉིན་མོ་རིང་དུ་འགྱུར་ཞིང་།
མཚན་མོ་ཐུང་ངུ་འགྱུར་རོ། དབྱུག་པའི་ཉ་ནས་སྨིན་དྲུག་གི་ཉའི་བར་སྟོན་ཐར་འཇོག
དབྱུག་པ་ཟླ་བའི་མར་ངོའི་ཚེས་གཅིག་ནས་ལོ་འགོ་འཛིན་རིགས་པའི་ཕྱིར། ཉི་མའི་སྙིང་
པོ་ལས། བདག་གི་རྒྱུ་སྐར་སྨིན་དྲུག་བརྗོད། །ཅེས་སོགས་གསུངས་པའི་ཕྱིར། ཞེས་ཟེར་
བ་མི་འཐད་དེ། ཆུ་སྟོད་ཟླ་བ་ཡིན་ན་དབྱར་ཟླ་བ་གཉིས་པ་མ་ཡིན་དགོས། རྒྱལ་ཟླ་
བ་ཡིན་ན་དགུན་ཟླ་བཞི་པ་མ་ཡིན་དགོས་པའི་ཕྱིར། གཞན་ཡང༌། ཆུ་སྟོད་ཟླ་བའི་ཚེས་
གཅིག་ལ་དབྱར་སྔ་མ་དང་། གྲོ་བཞིན་ཟླ་བའི་ཚེས་གཅིག་ལ་དབྱར་ཕྱི་མ་ཁས་ལེན་
རིགས་པར་ཐལ། དབྱུག་པ་ཟླ་བའི་ཚེས་གཅིག་ལ་ལོ་འགོ་འཛིན་རིགས་པའི་ཕྱིར། འདོད་
ན། མེ་ཏོག་ཕྲེང་བརྒྱུད་རྒྱུད་དང་འགལ་ལོ། །གཞན་ཡང་། ཧོར་ཟླ་བཅུ་གཉིས་པ་
ལ་དགུན་ཉི་དང་དྲུག་པ་ལ་དབྱར་ཉི་ལྡོག་པར་ཐལ། ཧོར་ཟླ་དགུ་པ་དང་ཐ་སྐར་ཟླ་བ་དོན་
གཅིག །དེའི་ཚེས་གཅིག་ལ་ལོ་འགོ་བཟུང་བའི་དགུན་ཟླ་བཞི་པ་ལ་དགུན་ཉི་ལྡོགདྲུག་
པ་དང་ཆུ་སྟོད་ཟླ་བ་དོན་གཅིག་པས་དེའི་ཡར་ངོ་ལ་དབྱར་ཉི་ལྡོག་པའི་ཕྱིར། རྟགས་
ཁས། འདོད་མི་ནུས་ཏེ། མངོན་སུམ་གྱི་གནོད་པའི་ཕྱིར།
གཉིས་པ་རང་ལུགས་ནི། གཞུང་འདིའི་དུས་ཚིགས་ལ་གསུམ་དུ་ཕྱེ་བའི་དབང་དུ་
བྱས་ཏེ། སྨིན་དྲུག་ཉ་ནས་བཟུང་སྟེ་ཟླ་བ་བཞི་དགུན་གྱི་དུས། དབོའི་ཉ་ནས་བཟུང་སྟེ།
ཟླ་བ་བཞི་དཔྱིད་ཀྱི་དུས། ཆུ་སྟོད་ཉ་ནས་བཟུང་སྟེ་ཟླ་བ་བཞི་དབྱར་གྱི་དུས་ཡིན་པའི་
ཕྱིར། དེས་ན་འདི་ནས་སྟོན་ཉིན་མཚན་མཉམ་པ་དང་དཔྱིད་ཉིན་མཚན་མཉམ་པའི་དུས་
དངོས་སུ་བསྟན་ནས། དབྱར་དགུན་གྱི་ཉི་མ་ལྡོག་དུས་ཤུགས་ལ་བསྟན་པ་ཡིན་ཏེ། དབྱར་
- 146-

མཛོད་གསུམ་པ་བཤད་པ
གྱི་ཟླ་བ་གཉིས་པ་ཁྲུམས་ཀྱི་ཟླ་བའི་མར་ངོ་སྔོན་དུ་སོང་ནས་ཐ་མ་ཡར་ངོའི་ཚེས་བརྒྱད་
ལ་སྟོན་ཉིན་མཚན་མཉམ་པ་འབྱུང་། དེའི་ཚེས་དགུ་ནས་མཚན་མོ་རིང་དུ་འགྲོ་ཞིང་
ཉིན་མོ་དེ་ལས་ལྡོག་པ་ཐུང་དུ་འགྱུར། དགུན་རྣམས་ཀྱི་ཟླ་བ་བཞི་པ་དབོ་ཟླ་བའི་མར་
ངོ་སྔོན་དུ་སོང་ནས་ཡར་ངོའི་ཚེས་བརྒྱད་ལ་དཔྱིད་ཉིན་མཚན་མཉམ་པ་འབྱུང༌། དེའི་
ཚེས་དགུ་ནས་མཚན་ཐུང་དུ་འགྱུར་ཞིང་། ཉིན་མོ་དེ་ལས་ལྡོག་པ་རིང་དུ་འགྱུར་བའི་
ཕྱིར་དང༌། སྟོན་ཉིན་མཚན་མཉམ་ནས་ཟླ་བ་གསུམ་དང་། ཞག་བཞི་ཚུན་ལ་དགུན་ཉི་
ལྡོགད པྱིད་ཉིན་མཚན་མཉམ་ནས་དེ་ཚུན་ཆད་ལ་དབྱར་ཉི་ལྡོག་པའི་ཕྱིར། དབྱར་ཉི་
ལྡོག་ནས་ཟླ་བ་དྲུག་དང་ཞག་བཅུ་གཅིག་ཚུན་ལ་དགུན་ཉི་ལྡོག་པའི་ཕྱིར། དེ་ནི་རྒྱུ་སྐར་
སྟོང་རྒྱུར་ཡང་ཉི་མ་བརྒྱད་གསུམ་རྩེ་ལ་ལྡོག །སྔོན་གྱི་སྐྱེས་བུ་དམ་པའི་བརྡའ་གསུངས་
པ་ཡང་འདི་ཉིད་འབའ་ཞིག་གོ །དེ་ཡང་ཁྱབ་པ་མི་འཛིན་ཏེ། ཞག་མི་ཐུབ་བརྩི་དགོས་
པའི་ཕྱིར། ལེགས་པར་བཤད་པའོ། །
གཉིས་པ་གཞུང་དོན་ནི། ཉིན་མཚན་རིང་ཐུང་དུ་འགྱུར་བའི་དུས་ཡོད་དེ། ་དབྱར་
ཟླ་བ་གཉིས་པ་ལ་སྟོན་ཉིན་མཚན་མཉམ་པ་འབྱུང་། དགུན་ཟླ་བ་བཞི་པ་ལ། དཔྱིད་
ཉིན་མཚན་མཉམ་པ་འབྱུང་བའི་ཕྱིར། ཇི་ཙམ་གྱིས་ཉིན་མཚན་རིང་ཐུང་དུ་འགྱུར་ཞེ་ན།
ཉིན་མཚན་རིང་བ་ཐང་གཅིག་གོ །ཞེས་སོ། །ངག་དོན་ནི། དེ་བཞག་ཏུ་ཡོད་དེ། ཐང་
གཅིག་རེས་འགྱུར་བའི་ཕྱིར། ཐང་གཅིག་གི་ཚད་བཞག་ཏུ་ཡོད་དེ། ཉིན་ཞག་གཅིག་
ལ་དགུ་བརྒྱར་དགོས་པའི་ཆ་གཅིག་འཇོག་པའི་ཕྱིར། འོ་ན་ཉི་མ་ལྷོ་བྱང་དུ་བགྲོད་པའི་
ཚེ་མཐར་ཐུག་པ་ན་རིང་ཐུང་གྲང་དྲོར་འགྱུར་བ་འདིའི་རྒྱུ་མཚན་ཅི་ཡིན་ཞེ་ན། ཉི་མ་ལྷོ་
བྱང་འགྲོ་ཚེའོ། །ཞེས་ཏེ།
ཁ་ཅིག འཛམ་གླིང་གི་ལྷོ་ཆུང་བ་རྒྱུ་མཚན་དུ་སྨྲ་བ་མི་འཐད་དེ། སྒྲ་མི་སྙན་དང་
ཁང་པ་གྲུ་བཞི་པའི་ནང་གི་ཉི་མ་ལ་རིང་ཐུང་མེད་པའི་སྐྱོན་དུ་འགྱུར་བའི་ཕྱིར། ཁ་ཅིག
-147-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
རི་རབ་ཀྱི་ཟུར་གྱིས་སྒྲིབ་པ་ཡིན་ཟེར་བ་མི་འཐད་དེ། ཉི་མ་ཐུང་བའི་ཚེ་ལྷོ་ཕྱོགས་ནས་
འཆར་བར་འགལ་བའི་སྐྱོན་ཡོད་པའི་ཕྱིར། ཁ་ཅིག །རྨ་བྱ་ཆེན་མོ་ལས། །འཆར་
བ་དང་ནི་ནུབ་པ་དག །འཁོར་ལོ་མཚོན་བྱ་བཞིན་དུ་རྒྱུ། །ཞེས་གསུངས་པས། མཚོན་
ཆའི་འཁོར་ལོ་བཞིན་དུ་རྒྱུ་ཞེས་ཟེར་བ་མི་འཐད་དེ། དེ་ལྟར་གསུངས་པ་ནི། མཚོན་
ཆའི་འཁོར་ལོ་འཕངས་པ་བཞིན་དུ། ཉི་མའི་དཀྱིལ་འཁོར་ནམ་མཁའ་ལ་འཁོར་ཞིང་འགྲོ་
བའི་དཔེ་སྨོས་པ་ཙམ་ཡིན་པའི་ཕྱིར། ཁ་ཅིག ། ལྷོ་འགྲོད་མཐར་ཐུག་པའི་དཔག་ཚད་
ཕྱེད་དང་དྲུག་དང་གཅིག་གིས་བཅོ་བརྒྱད་ཀྱི་ཆ་གཅིག་གི་གླིང་ནས་ཡོལ་ནས་ཕྱི་རྒྱ་
མཚོའི་སྟེང་ནས་རྒྱུ་བའི་འོད་དངོས་ཀྱི་རྒྱ་མཚོ་ལ་ཕོག །དེའི་རྒྱུ་མཚན་གྱིས་དབུདགུན་ལུ་
མ་སོགས་པའི་ཆུ་དྲོ། འཕུལ་བྱེད་ཀྱི་རླུང་ཤུགས་དྲག་པས་ཉིན་མོ་ཐུང་བ་ཡིན། བྱང་འགྲོད་
མཐར་ཐུག་པའི་ཚེ་དཔག་ཚད་ཕྱེད་དྲུག་དང་གཅིག་གི་བཅོ་བརྒྱད་ཀྱི་ཆ་གཅིག་གིས་རྒྱ་
མཚོ་ལས་ཡོལ་ནས་གླིང་གི་སྟེང་ནས་རྒྱུ་བས་འོད་དངོས་གླིང་ལ་ཕོག །དེའི་རྒྱུ་མཚན་
གྱིས་གླིང་ཚད་པ་ཚ་ཞིང་ལུ་མའི་ཆུ་ལ་སོགས་པ་གྲང་། འཕུལ་བྱེད་རླུང་ཤུགས་ཞན་པས་
ཉིན་མོ་རིང་བ་ཡིན་ཞེས་ཟེར། རང་ལན་ནི། སེམས་ཅན་སྤྱི་མཐུན་ལས་ཀྱི་དབང་
གིས་ཡིན་ཏེ། རང་འགྲེལ་ལས། ཉི་མའི་འགྲོས་ཀྱི་བྱེ་བྲག་ལས། འདི་ནི་ཉིན་མོ་དང་
མཚན་མོ་རྣམས་རིང་ཐུང་དུ་འགྱུར་ཏེ། ཞེས་གསུངས་པ་ལྟར་རོ། །འོ་ན་ཟླ་བའི་དཀྱིལ་
འཁོར་འཕེལ་འགྲིབ་ཏུ་སྣང་བའི་རྒྱུ་མཚན་གང་ཞེ་ན། ཉི་མ་དང་ནི་ཉེ་བ་ལས། །ཞེས་
སོགས་ཏེ། རྒྱུ་མཚན་ཡོད་དེ། ཉི་མའི་དཀྱིལ་འཁོར་དེ་ཟླ་བའི་དཀྱིལ་འཁོར་རང་གི་
གྲིབ་མས་བསྒྲིབས་ཏེ། མི་དྭངས་པར་སྣང་། དེ་དང་རིང་བ་ལས་དྭངས་པར་སྣང་བའི་
ཕྱིར། དཔེར་ན། སྒྲོན་མེ་དང་ཉེ་བ་བཞིན་ནོ། སློབ་དཔོན་འཕགས་པ་ཐོགས་མེད་ནི།
ཟླ་བའི་དཀྱིལ་འཁོར་ཆུ་ཤེལ་ལས་གྲུབ་པའི་ཕྱོགས་དེ་སྣང་བ་ན་ཉ་གང་བ། བཻཌཱུརྱ་
ལས་གྲུབ་པའི་ཕྱོགས་དེ་སྣང་བ་ན་གནམ་གང་བ་དང་། དེ་ལས་གཞན་པའི་ཚེ་ན་བླ་འོག་
-148-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ།
འགྱུར་བའི་ཚུལ་གྱིས་གཞན་དུ་སྣང་བ་ཡིན་ནོ། ཞེས་གསུངས། རི་རབ་ལ་བརྟེན་པའི་
རྒྱལ་ཆེན་རིགས་བཞིའི་གནས་བསྟན་པ་ནི། འདི་ལ་བང་རིམ་བཞི་ཡོད་དེ། །ཞེས་སོགས་
རྐང་པ་བརྒྱད་ཀྱིས་བཤད། རི་རབ་ལ་ཆུ་མཚམས་ཡན་ཆད་ལ་བང་རིམ་བཞི་ཡོད།
བཞི་པོ་ནི་རེ་རེ་ལ་བར་ཐག་དཔག་ཚད་སྟོང་ཕྲག་བཅུ་རེ་ཡོད་པ་མཉམ། རྒྱ་ཁྱོན་མས་
རིམ་བཞིན་དུ་རི་རབ་ལས་ཕྱིར་དཔག་ཚད་སྟོང་ཕྲག་བཅུ་དྲུག །བརྒྱད། བཞི། གཉིས་
ཀྱི་འཕགས། དེ་བཞི་ལ་མས་རིམ་བཞིན། གནོད་སྦྱིན་ལག་ན་རིན་པོ་ཆེའི་གཞོང་པ་ཆུ་
བདུད་རྩིས་བཀང་བ་ཐོགས་པ་དང༌། མེ་ཏོག་གི་ཕྲེང་བ་ཐོགས་པ་དང་། རྒུན་ཆང་གི་
རྟག་དུ་མྱོས་པའི་རྟག་མྱོས་དང་། རྒྱལ་ཆེན་བཞི་དང་དེའི་འཁོར་གྱི་ལྷ་རྣམས་གནས་
ཞིང་། གསེར་རི་བདུན་ལ་ཡང་རྒྱལ་ཆེན་བཞིའི་ལྷ་རྣམས་གནས་སོ། །དེ་ཡང་བང་
རིམ་སྟེང་མའི་ཤར་ཕྱོགས་ན་རྒྱལ་ཆེན་ཡུལ་འཁོར་སྲུང་གི་ཕོ་བྲང་ཡུལ་འཁོར་སྲུང་།
ལྷོ་ན་འཕགས་སྐྱེས་པོའི་ཕོ་བྲང་འཕགས་སྐྱེས་པོ། ནུབ་ན་མིག་མི་བཟང་གི་ཕོ་ཕོ་བྲང་སྣ་
ཚོགས་གཟུགས། བྱང་ན་རྣམ་སྲས་ཀྱི་ཕོ་བྲང་ལྕང་ལོ་ཅན་ཡོད་དོ།
གཉིས་པ་སུམ་ཅུ་རྩ་གསུམ་པའི་གནས་སྟོན་པ་ནི། ལྷུན་པོའི་རྩེ་ནས་སུམ་ཅུ་གསུམ། །
ཞེས་སོགས་རྐང་པ་བཅུ་དྲུག་ཡོད་དོ། །གཞུང་དོན་ནི། སུམ་ཅུ་རྩ་གསུམ་ཞེས་བརྗོད་
པའི་རྒྱུ་མཚན་ཡོད་དེ། ནོར་ལྷ་བརྒྱད། དྲག་པོ་བཅུ་གཅིག །ཉི་མ་བཅུ་གཉིས། ཐ་སྐར་
གྱི་བུ་གཞོན་ནུ་གཉིས་ཏེ། གཙོ་བོ་སུམ་ཅུ་རྩ་གསུམ་མམ། ཉེ་དབང་སོ་གཉིས་བརྒྱ་
བྱིན་དང་སོ་གསུམ་ཡོད་པས་སམ། མེ་ཏོག་གི་ཚལ་ལ་སོགས་པ་འཛམ་བུ་གླིང་པ་ལ་
བསྒྲགས་ཏུ་རུང་བའི་ལྷ་གནས་མི་འདྲ་བ་སོ་གསུམ་ཡོད་པས་འདི་སྐད་བྱའོ། །དེང་སང་
ལྷ་དབང་མཚན་མི་མཛེས་བྱ་བ་ཡིན་ཞེས་མཆིམས་ཐམས་ཅད་
ན་པས་གསུངས།
-149-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
༼ ཞར་ལ་ལྷ་མིན་བཤད་པ། ༽
ཞར་ལ་ལྷ་མིན་གྱི་གནས་བཤད་ན། ཆུ་མཚམས་མན་ཆད་ཀྱི་རི་རབ་ཀྱི་ཁོང་
གསེང་ན་ཡོད་ཅིང༌། དེ་ཡང་ཆུ་མཚམས་ནས་དཔག་ཚད་སུམ་ཁྲི་ན་འོད་ལྡན་གྱི་གྲོང་
ཁྱེར་ན་ལྷ་མིན་དབང་པོ་སྒྲ་གཅན་ཡོད། དེ་ནས་དཔག་ཚད་བཞི་སྟོང་ན་སྐར་འཕྲེང་ཅན་
གྱི་གྲོང་ན་ལྷ་མིན་གྱི་དབང་པོ་འགུལ་འཕྲེང་ཡོད། དེ་ནས་དཔག་ཚད་བཞི་སྟོང་ན་བརྟན་
པའི་གྲོང་ན་ལྷ་མིན་དབང་པོ་རབ་གནོན་ཡོད། དེ་ནས་དཔག་ཚད་ཉིས་སྟོང་ན་དབང་
ཆེན་གྱི་ས་གཞི་ལ་ཟབ་པོའམ་གསེར་ལྡན་ཞེས་བྱ་བའི་གྲོང་ན་ལྷ་མིན་གྱི་དབང་པོ་ཐགས་
བཟང་རིས་ཡོད། ལྷ་གནས་རྣམས་གཞན་མཐོ་རིམ་བཞིན་བཟང་ཡང་། ལྷ་མིན་
རྣམས་གནས་དམའ་རིམ་བཞིན་བཟང་བ་ཡིན་ནོ། གསེར་གྱི་ས་གཞི་ལ་གྲོང་ཁྱེར་ལྟ་ན་
སྡུག་གི་དོད་གྲོང་ཁྱེར་གསེར་ལྡན། ཁང་བཟང་རྣམ་རྒྱལ་དོད་གདམས་པ་ཅན། མདུན་ས་
ཆོས་བཟང་གི་དོད་ནོར་བཟང་། ཤིང་ཡོངས་འདུའི་དོད་ཅི་ཏྲ་པ་ཏྲེ། ཨར་མོ་ནིག་གི་རྡོ་
ལེབ་ཀྱི་དོད་རྡོ་ལེབ་བཟང་ཞེས་བྱ་བ། ཚལ་བཞིའི་དོད་ཀུན་དགའ། རབ་དགའ་
བ། དགའ་བ། ཀུན་དགའ་རྭ་བ་བཞིའི་དོད་ཀུན་དགའ་ཅན་སོགས་བཞི། གླང་ཆེན་
རབ་བརྟན་གྱི་དོད་བཟོད་པ་དཀར་བོ། ས་སྲུང་བུའི་དོད་ཏི་སི་གང་བརྩེགས་བྱ་བ་ཡོད།
འོ་ན་ལྷ་དང་ལྷ་མིན་འཐབ་པའི་རྒྱུ་མཚན་ཅི་ཡིན་ཞེ་ན། ལྷ་རྣམས་ཀྱི་ལྷ་མིན་གྱི་བུ་
མོ་འདོད། ལྷ་མིན་རྣམས་ལྷའི་བདུད་རྩི་འདོད་ཅིང་། ལྷའི་དཔལ་འབྱོར་ལ་ཕྲག་དོག་
པས་ཕན་ཚུན་འཐབ། ཇི་ལྟར་འཐབ་སྙམ་ན། ལྷ་མིན་རྣམས་རི་རབ་ཀྱི་ཁོང་གསེང་ནས་
གསེར་དངུལ་མན་ཤེལ་བཻ ཌཱུརྱའི་གོ་གྱོན་ཏེ་ཆས་པ་ན། དམག་གིས་བེར་གྱིས་བརྒྱ་བྱིན་
གྱི་གདན་མན་ཆད་འགུལ་བས་དམག་འོང་བར་ཤེས་ཏེ། དང་པོ་ཀླུ་དཀར་ཕྱོགས་ལ་དགའ་
-150-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ།
བ་རྣམས་དང་འཐབ། དེས་མ་ཐུབ་ན་ཆུ་མཚམས་ནས་ཡར་ཐོན་ཏེ། རྫུ་འཕྲུལ་གྱི་ནམ་
མཁའ་ལ་འཕགས་ནས་བང་རིམ་གྱིས་ལྷ་རྣམས་དང་འཐབ། དེའི་ཚེ་ལྷ་གནས་གསལ་
བར་སྣང་བའི་ཆེད་དུ་སྒྲ་གཅན་འཛིན་གྱིས་ལག་པས་ཉི་ཟླའི་དཀྱིལ་འཁོར་བསྒྲིབས་
པར་བྱེད རྒྱལ་ཕམ་ཡོད་པ་ཡང་འདོད་ལྷ་འོག་མའི་བདེ་སྐྱིད་འཛམ་བུ་གླིང་པའི་མིའི་
དགེ་སྡིག་ལ་རག་ལས་པས་ལྷ་རྣམས་གླིང་ཡང་ཡང་མྱུལ། འཛམ་བུ་གླིང་པ་དགེ་བ་སྤྱོད་
པ་ཤས་ཆེ་ན་ལྷ་རྣམས་ངང་གིས་རྒྱལ་ཞིང་བདེ། མི་དགེ་བ་སྤྱོད་པ་ཤས་ཆེ་ན་ལྷ་མིན་
རྒྱལ་ལོ། །དེའི་ཚེ་རྣམ་སྲས་ཀྱིས་རི་རབ་ལ་ངལ་བསོ་ཞིང་འཐབ། གནོད་སྦྱིན་ངལ་
བསོས་པོ་ཞེས་བྱ་བ། སུམ་ཅུ་རྩ་གསུམ་པ་ལ་ལྟོས་ཏེ། ལུས་ཆུང་བས་ལུས་ངན་
པོའམ། འདི་ལྟ་བུས་ཀྱང་བདག་ལ་འཐབ་ནུས་པ་ཞེས་སྨྲས་པས་ལུས་ངན་པོར་གྲགས།
གལ་ཏེ་དེ་དག་གིས་མ་ཐུབ་ན་རྒྱལ་ཆེན་བཞི་སུམ་ཅུ་རྩ་གསུམ་དུ་ཕྱིན་ཏེ། ཀོའུ་ཤི་ཀ་
མཁྱེན་པར་མཛོད་ཅིག་ཅེས་གསོལ་བས་བརྒྱ་བྱིན་གྱིས་བཀའ་བསྒོས་ཏེ། ལྷ་རྣམས་
རྩུབ་འགྱུར་གྱི་ཚལ་དུ་ཕྱིན་ནས་འཐབ་པར་མོས། གླང་ཆེན་རབ་བརྟན་གྱིས་བརྒྱ་བྱིན་
གྱིས་བསམ་པ་ཤེས་ཏེ། མགོ་བོ་སུམ་ཅུ་རྩ་གསུམ་སྤྲུལ་ཏེ། གཡས་ན་དབང་པོ་བརྒྱ་བྱིན།
གཞན་རྣམས་ལ་ཉེ་དབང་རེ་རེ། རྒྱབ་ཏུ་ལྷ་རྣམས་ཞོན་ནས་གྲོང་ཁྱེར་ལྟ་ན་སྡུག་པ་
ནས་ཐོན་ཏེ། རི་རབ་ཀྱི་ནུབ་ཀྱི་སྟེང་དུ་འཐབ། ལྷ་མིན་རྣམས་ཀྱིས་རི་འཕེན་པ། བརྒྱ་
བྱིན་གྱི་རྡོ་རྗེས་དུམ་བུར་བཅོམས། རོ་མཚོར་ལྷུང་བས་སྲོག་ཆགས་མང་པོ་ཤི་བའི་རྒྱ་
མཚོ་དམར་པོར་འགྲོ །ལྷའི་མགོ་བོ་དང་སྐེད་པ་ཆད་ན་འཆི། ཡན་ལག་ཐམས་ཅད་
བཅད་ཀྱང་མི་འཆི་ཞིང་སླར་ཡང་སྐྱེ། ལྷ་མིན་རྣམས་མི་བཞིན་དུ་གནད་དུ་ཕོག་ན་འཆིའོ།
ལྷ་ཕམ་ན་གྲོང་ཁྱེར་ལྟ་ན་སྡུག་ཏུ་བསྡུས་ནས་སྒོ་བཅད་དེ་སྡོད། ལྷ་མིན་ཕམ་ན་གསེར་
གྱི་ས་གཞིའི་སྟེང་དུ་མཚོ་ཀུན་སྣང་ཞེས་བྱ་བ་ལ་ཤི་བ་དང་ཡན་ལག་ཆད་པ་སོགས་ཀྱི་
གཟུགས་བརྙན་ཤར་ཏེ། དམག་མ་སླེབ་པའི་སྔ་རོལ་ཏུ་མྱ་ངན་དཔག་མེད་འབྱུང་བར་
-151-

Ta།B:: རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
གསུངས་ཏེ། དཀོན་མཆོག་ཏ་ལའི་གཟུངས་ལས། དང་བའི་མཚོ་ལ་ཡན་ལག་བཞི་
པའི་དམག །དེ་དག་སོ་སོར་རང་གི་གཟུགས་བརྙན་མཐོང་། །རལ་གྲི་མདའ་ཆེན་གཞུ་
དང་མདའ་རྣམས་དང་། །གོ་གྱོན་བཞོན་དང་ཐེག་པ་བཅས་སུ་མཐོང་། །གང་གི་གཟུགས་
གམ་གནས་གང་ཆགས་ཚད་གང༌། །དེ་དང་དེ་དག་དེ་ལྟར་ཚུལ་བཞིན་མཐོང་། ཞེས་
གསུངས། ལྷ་མིན་གྱི་མཚོན་ཆ་བཞི་ཞེས་པ། རལ་གྲི །མདུང་ཐུང་། འཕང་མདུང་།
མདའ་གཞུའོ། ལྷ་ཡི་དཔུང་ཚོགས་བཞི་ཞེས་པ། རྟ་པ། གླང་པོ་ཆེ། ཤིང་རྟ། དཔུང་བུ་
ཆུང་ངོ་།
གཉིས་པ་ས་ལ་མ་འབྲེལ་བའི་ལྷ་གནས་ནི། དེ་སྟེང་ལྷ་རྣམས་གཞལ་མེད་ཁང་། །
ཞེས་གསུངས། ས་དང་མ་འབྲེལ་བའི་ལྷ་གནས་བཞག་ཏུ་ཡོད་དེ། འཐབ་བྲལ་ནས་འོག་
མིན་གྱི་བར་གྱི་ལྷ་རྣམས་ཀྱི་གཞལ་མེད་ཁང་ནམ་མཁའ་ལ་གནས་པའི་ཕྱིར། འདི་ནས་
ལྷ་མིན་དང་འཐབ་པ་དང་བྲལ་བའི་འཐབ་བྲལ་ཞེས་བྱའོ། །དགའ་ལྡན་དུ་སྐྱེ་བའི་རྒྱུ་ནི་
དྲན་པ་ཉེར་བཞག་ལས། ཐོས་པ་མང་དང་ཆོས་འཛིན་དང་། ཤེས་རབ་ལྡན་ཞིང་ཐར་
པ་འདོད། ཡོན་ཏན་རྣམས་ལ་དགའ་བའི་མི། དེ་རྣམས་དགའ་ལྡན་ཉེ་བར་འགྲོ། ཞེས་
གསུངས།
གཉིས་པ་དེ་དག་གི་སྤྲོས་པ་ནི། །འདོད་པ་སྤྱོད་པ་དྲུག་ཡིན་ནོ། །ཞེས་སོགས་རྐང་
པ་གསུམ་གྱིས་བཤད། །ལྷའི་བུ་བུ་མོ་སྐྱེ་ཚུལ་སྟོན་པ་ནི། བྱིས་པ་ལོ་ལྔ་ལོན་པ་ནས།
ཞེས་སོགས་རྐང་པ་བཞི་བཤད། །ལྷ་གནས་རྣམས་ཀྱི་བར་ཐག་གི་ཚད་སྟོན་པ་ན། གནས་
ནས་གནས་འོག་ཇི་སྲིད་པ། །ཞེས་སོགས་རྐང་པ་གཉིས་ཀྱི་ངག་དོན་ནི། བར་ཐག་བཞག་
ཏུ་ཡོད་དེ། འཛམ་བུ་གླིང་ནས་སུམ་ཅུ་རྩ་གསུམ་གྱི་བར་ལ་ཅི་ཙམ་ཡོད་པ་དེ་བཞིན་དུ་
སུམ་ཅུ་རྩ་གསུམ་ནས་འཐབ་བྲལ་གྱི་བར་ལ་ཡོད་པ་ནས། འཛམ་བུ་གླིང་ནས་འཐབ་
བྲལ་གྱི་བར་ལ་ཇི་ཙམ་ཡོད་པ་ལྟར་ཤིན་ཏུ་མཐོང་ནས་འོག་མིན་གྱི་བར་ལ་ཡོད་པའི་ཕྱིར།
-152-

མཛོད་ཀྱི་སྤྱི་དོན་ནོར་བུའི ལས་གནས་གསུམ་པ་བཤད་པ
འོ་ན། མདོ་ལས། སྟོང་གསུམ་གྱི་འཇིག་རྟེན་གྱི་ཁམས་ཞེས་གསུངས་པ་དེ་ཇི་ལྟ་བུ་སྙམ་
ན། དེ་སྟོན་པ་ནི། གླིང་བཞི་པ་དང་ཉི་ཟླ་དང༌། །ཞེས་སོགས་རྐང་པ་བརྒྱད་ཀྱི་ངག་དོན།
སྟོང་གསུམ་གྱི་འཇིག་རྟེན་གྱི་ཁམས་བཞག་ཏུ་ཡོད་དེ། གླིང་བཞི་པ་སྟོང་ནས་ཚངས
པའི་འཇིག་རྟེན་སྟོང་དང་ལྡན་པའི་འཇིག་རྟེན་གྱི་ཁམས་དེ་སྟོང་སྤྱི་ཕུད་དེ་སྟོང་དང་པོའི་
འཇིག་རྟེན་གྱི་ཁམས་ཡིན། སྟོང་དང་པོའི་འཇིག་རྟེན་གྱི་ཁམས་སྟོང་ལ་སྟོང་བར་མའི་
འཇིག་རྟེན་གྱི་ཁམས་སུ་འཇོག །དེ་སྟོང་ལ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་
ཁམས་སུ་འཇོག་པའི་ཕྱིར། དེ་གསུམ་པོ་དེ་ཡང་རིམ་བཞིན་དུ་འབྱུང་འཇིག་བྱེད་པ་མ་
ཡིན་ཏེ། དུས་མཉམ་དུ་འཇིག་ཅིང་དུས་མཉམ་དུ་འབྱུང་བའི་ཕྱིར།
༼སེམས་ཅན་གྱི་ཚད་བཤད་པ། ༽
གཉིས་པ་ཞར་ལ་སེམས་ཅན་གྱི་ཚད་བཤད་པ་ལ། ལུས་ཚད། ཚེ་ཚད་གཉིས། དང་པོ་
ནི། ངན་སོང་གསུམ་གྱི་ལུས་ཚད་སྐབས་འདིར་དངོས་སུ་མི་སྟོན་པའི་རྒྱུ་མཚན་ཡོད་དེ།
མཐའ་གཅིག་ཏུ་མ་ངེས་པས་མ་བསྟན་པའི་ཕྱིར། དེས་ན་མི་རྣམས་ཀྱི་ལུས་ཚད་སྟོན་པ་
ནི། འཛམ་བུ་གླིང་པ་རྣམས་ཀྱི་ཚད། ཅེས་སོགས་རྐང་པ་བཞིའི་ངག་དོན་ནི། དེ་བཞག་
ཏུ་ཡོད་དེ། ཚེ་ལོ་བརྒྱ་བའི་དུས་ཀྱི་འཛམ་བུ་གླིང་པའི་མིའི་ལུས་ལ་རང་ཁྲུ་བཞི་པ་དང་།
ཕལ་ཆེར་ཕྱེད་དང་བཞི་པ་ཡོད། ལུས་འཕགས་པོའི་མིའི་ལུས་ལ་ཁྲུ་བརྒྱད། བ་ལང་སྤྱོད་
པའི་མིའི་ལུས་ལ་བཅུ་དྲུག །སྒྲ་མི་སྙན་པའི་མིའི་ལུས་ལ་སོ་གཉིས་ཡོད་པའི་ཕྱིར། འདོད་
ལྷ་དྲུག་གི་ལུས་ཚད་སྟོན་པ་ནི། འདོད་དང་ལྡན་པ་ལྷ་ཡིས་ལུས། །ཞེས་སོགས་རྐང་པ་
གསུམ་གྱིས་ངག་དོན་ནི། དེ་བཞག་དུ་ཡོད་དེ། རྒྱལ་ཆེན་རིགས་བཞི་ལ་རྒྱང་གྲགས་
བཞི་ཆ་ནས་རྒྱང་གྲགས་བཞི་ཆ་རེ་བསྐྱེད་པས། གཞན་འཕྲུལ་དབང་བྱེད་ལ་རྒྱང་གྲགས་
-153-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཕྱེད་དང་གཉིས་ཀྱི་བར་དུ་ཡོད་པའི་ཕྱིར། །གཟུགས་ཁམས་པའི་ལྷ་རྣམས་ཀྱི་ལུས་ཚད་
སྟོན་པ་ནི། གཟུགས་ཅན་དང་པོ་དཔག་ཚད་ཕྱེད། ཅེས་སོགསས་རྐང་པཔ་བཞིའི་ངག་
དོན། དེ་བཞག་དུ་ཡོད་དེ་ཚངས་རིས་པ་ལ་དཔག་ཚད་ཕྱེད། མདུན་ན་འདོན་
ལ་དཔག་ཚད་གཅིག །ཚངས་ཆེན་ལ་ཕྱེད་དང་གཉིས། དེའི་ལྷག་ཚད་མེད་འོད་ཡན་
ཆད་ལ་འོག་མ་འོག་མ་ནས་གོང་མ་གོགོང་མ་ཉིས་འགྱུར་སྐྱེད་ནས་སྤྲིན་མེད་ལ་དཔག་
ཚད་བརྒྱ་དང་ཉེར་བརྒྱད་དུ་གྱུར་བ་ལས་གསུམ་དོར་ནས་དཔག་ཚད་བརྒྱ་དང་ཉེར་
ལྔ དེ་ཡན་ཆད་འོག་མ་ལས་གོང་མ་ཉིས་འགྱུར་དུ་བསྒྱུར་ནས་འོག་མིན་པ་ལ་དཔག་
ཚད་ཁྲི་དྲུག་སྟོང་ཡོད་པའི་ཕྱིར། གཉིས་པ་ནི། མི་རྣམས་ཀྱི་ཚེ་ཚད་སྟོན་པ་ནི། སྒྲ་མི་
སྙན་ན་ཚེ་སྟོང་ཏེ། །ཞེས་སོགས་རྐང་པ་བཞིའི་ངག་དོན་བཞག་དུ་ཡོད་དེ། །སྒྲ་མི་སྙན་
པའི་རང་ལོ་སྟོང་ཐུབ། །བ་གླང་སྤྱོད་པས་ལྔ་བརྒྱ། །ལུས་འཕགས་པོས་ཕྱེད་དང་སུམ་
བརྒྱ །འཛམ་བུ་གླིང་པའི་ཚེ་ཚད་མཐའ་གཅིག་དུ་མ་ངེས་ཏེ། སྔོན་ཚེ་ལོ་དཔག་མེད་ཐུབ་
པ་འབྱུང༌། མཐར་ལོ་བཅུ་ལ་རིང་མཐའ་བྱེད་པ་དགོས་པའང་འབྱུང་བའི་ཕྱིར། འདོད་
ལྷ་དྲུག་གི་ཚེ་སྟོན་པ་ནི། མི་རྣམས་ཀྱི་ལོ་ལྔ་བཅུ་ལ། །ཞེས་སོགས་རྐང་པ་ལྔའི་ངག་དོན་དེ་
བཞག་དུ་ཡོད་དེ། མི་ལོ་ལྔ་བཅུ་ལ་ཉིན་ཞག་གཅིག །དེ་སུམ་ཅུ་ལ་ཟླ་བ། དེ་བཅུ་
གཉིས་ལ་ལོར་བྱས་པའི་རྒྱལ་ཆེན་རིགས་བཞི་པས་ལོ་ལྔ་བརྒྱ་ཐུབ། དེ་བཞིན་དུ་འོག་
མ་འོག་མ་ལས་གོང་མ་གོང་མ་ལོ་ཉིན་ཞག་ཟླ་བ་ཚེ་ཚད་ཉིས་འགྱུར་དུ་འགྱུར་བས་རང་
ལོ་སྟོང་། ཉིས་སྟོང་། བཞི་སྟོང་། བརྒྱད་སྟོང་། ཁྲི་དྲུག་སྟོང་། གཞན་འཕྲུལ་དབང་བྱེད་
པས་ཐུབ་པའི་ཕྱིར། འདོད་ལྷ་གོང་མ་ལྔ་ལ་ཉི་ཟླ་མེད་ཀྱང་ཉིན་མཚན་གྱི་ཐ་སྙད་ཡོད་དེ།
མེ་ཏོག་ཁ་ཕྱེ་ཟུམ། བྱ་སྐད་འབྱིན་མི་འབྱིན། གཉིད་སངས་བྲོ་ལ་ཉིན་མཚན་དུ་འཇོག་
པའི་ཕྱིར།
ཞར་ལ་ལྷ་མ་ཡིན་གྱི་ཚེ་ཚད་བཤད་ན། ལྷ་མ་ཡིན་གྱིས་དབང་པོ་སྒྲ་གཅན་གྱིས་
-154-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ
མི་ལོ་ལྔ་བརྒྱ་ལ་ཞག་གཅིག་དུ་བྱས་པའི་རང་ལོ་སྟོང་ཐུབ། མགུལ་འཕྲེང་དང༌། བརྟན་
པའི་མི་ལོ་དྲུག་བརྒྱ་ལ་ཞག་གཅིག་དུ་བྱས་པའི་རང་ལོ་དྲུག་སྟོང་ཐུབ། །མེ་ཏོག་འཕྲེང་
གིས་མི་ལོ་བདུན་བརྒྱ་ལ་ཞག་གཅིག་དུ་བྱས་པའི་རང་ལ་བདུན་སྟོང་ཐུབ་པར་དྲན་པ་
ཉེར་བཞག་ལས་གསུངས་སོ། །གཟུགས་ཁམས་པའི་ལྷ་རྣམས་ཀྱི་ཚེ་ཚད་སྟོན་པ་ནི།
གཟུགས་ཅན་ཉིན་མཚན་མེད་ཚེ་ནི། །ཞེས་སོགས་རྐང་པ་གཉིས་ཀྱི་ངག་དོན་ནི། དེ་ན་
ཉིན་མཚན་མེད་ཀྱང་རང་ལུས་གཞལ་བའི་བསྐལ་བའི་གྲངས་ལས་ཚེ་ཚད་རྟོགས་པར་
བྱ་སྟེ། གཟུགས་ཅན་དང་པོ་བསྐལ་བ་ཕྱེད། །དེ་ཡི་གོང་མ་ཕྱེད་ཕྱེད་བསྐྱེད། །འོད་ཆུང་
རྣམས་ཀྱི་ལྟག་ཡན་ཆད། །ཚེ་ནི་ཉིས་འགྱུར་ཉིས་འགྱུར་སྐྱེད། །སྤྲིན་མེད་བསྐལ་བ་
གསུམ་དོར་རོ། །ཞེས་བསྒྱུར་བ་ཡིན་པའི་ཕྱིར། གཟུགས་མེད་པའི་ཚེ་ཚད་སྟོན་པ་ནི། །
གཟུགས་མེད་བསྐལ་བ་སྟོང་ཕྲག་ནི། །ཞེས་སོགས་རྐང་པ་གཉིས་ཀྱི་ངག་དོན། དེ་
བཞག་དུ་ཡོད་དེ། གཟུགས་མེད་དང་པོ་བསྐལ་བ་ཉིས་ཁྲི་སྟེ། གཉིས་པ་བཞི་ཁྲི། །སུམ་
པ་དྲུག་ཁྲི། སྲིད་རྩེ་བས་བརྒྱད་ཁྲི་ཐུབ་པའི་ཕྱིར། དེས་ན་འོད་ཆུང་ནས་སྲིད་རྩེའི་བར་
གྱི་ཚེ་ཚད་ཀྱི་བསྐལ་བ་དེ་བསྐལ་ཆེན་ཞེས་བར་བསྐལ་བརྒྱད་ཅུ་ལ་བསྐལ་བར་བཞག་
པ་དེ་ཡིན། དེའི་འོག་མ་གཟུགས་ཅན་དང་པོ་གསུམ་གྱི་ཚེ་ཚད་ཀྱི་བསྐལ་བ་དེ་བསྐལ་
ཆེན་གྱི་ཕྱེད་ལ་བསྐལ་པར་བྱས་པ་ཡིན་ཏེ། བར་བསྐལ་བཞི་བཅུ་བསྐལ་པར་བྱས་
པའི་ཕྱིར། འོད་ཆུང་ནས་བཟུང་བསྐལ་ཆེན་ཏེ། དེ་ཡི་འོག་མ་ཕྱེད་ཡིན་ནོ། ཞེས་
གསུངས། དེས་ན་གོ་བདེ་བར་བརྩིས་ན། ཚངས་རིས་པའི་བར་བསྐལ་ཉི་ཤུ། མདུན་
ན་འདོན་པའི་བཞི་བཅུ། ཚངས་ཆེན་པའི་དྲུག་ཅུ་ཞེས་གསུངས་པ་དྲུག་ཅུ་དང་ཉེ་བའི་
དྲུག་ཅུར་གསུངས་ཀྱི་བར་བསྐལ་ང་དགུ་ལས་མེད་དེ། འཇིག་རྟེན་ཆགས་པའི་འོག་མ་
སྐྱེས་ནས་སྣོད་འཇིག་པའི་གོང་དུ་ཤི་འཕོས་པའི་ཕྱིར། ཚ་དམྱལ་བརྒྱད་ཀྱི་ཚེ་ཚད་སྟོན་
པ་ནི། ཡང་སོས་ལ་སོགས་དྲུག་རིམ་བཞིན། །ཞེས་སོགས་རྐང་པ་ཕྱེད་དང་དྲུག་གི་
-155-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ངག་དོན། ཡང་སོས་ལ་སོགས་པའི་དང་པོ་དྲུག་རིམ་བཞིན་དུ་འདོད་ལྷ་དྲུག་གི་ཚེ་དང་
ཉིན་ཞག་མཉམ་ལ་དེས་འདོད་པའི་འདོད་ལྷ་དྲུག་དང་ལོ་གྲངས་འདྲ་བ་ཐུབ་པའི་ཕྱིར།
རྒྱལ་ཆེན་བཞིའི་ཚེ་རིང་པོ་ལ་ཉིན་ཞག་གཅིག །དེ་སུམ་ཅུ་ལ་ཟླ་བ། དེ་བཅུ་གཉིས་ལོར་
བྱས་པའི་ཡང་སོས་པས་རང་ལོ་ལྔ་བརྒྱ་ཐོབ་པ་སོགས་ནས་རབ་ཏུ་ཚ་བས་བར་བསྐལ་
ཕྱེད། མནར་མེད་པས་བར་བསྐལ་གཅིག་ཐུབ་པའི་ཕྱིར།
དུད་འགྲོའི་ཚེ་ཚད་སྟོན་པ་ལ། དུད་འགྲོ་རྣམས་ཞེས་སོགས་རྐང་པ་ཕྱེད་དང་གཉིས་
ཀྱི་ངག་དོན། དེ་བཞག་ཏུ་ཡོད་དེ། དུད་འགྲོ་མཆོག་ཏུ་ཚེ་རིང་བས་བར་བསྐལ་གཅིག་
ཐུབ། ཐུང་བ་མཐའ་གཅིག་ཏུ་མ་ངེས་པའི་ཕྱིར། ཡི་དྭགས་ཀྱི་ཚེ་ཚད་སྟོན་པ་ལ། ཡི་
དྭགས་རྣམས་ཞེས་སོགས་རྐང་པ་ཕྱེད་དང་གཉིས་ཀྱི་ངག་དོན། དེ་བཞག་ཏུ་ཡོད་དེ
མིའི་ཟླ་བ་ལ་ཉིན་ཞག་གཅིག་ཏུ་བྱས། དེ་སུམ་ཅུ་ལ་ཟླ་བ། དེ་བཅུ་གཉིས་ལ་ལོར་བྱས་
པའི་རང་ལོ་ལྔ་བརྒྱ་ཐུབ་པའི་ཕྱིར། བཤེས་སྤྲིངས་ལས། ལྔ་སྟོང་དག་དང་ཁྲིར་ཡང་འཆི་
མི་འགྱུར། །ཞེས་གསུངས་པ་དང་དོན་གཅིག །གྲང་དམྱལ་བརྒྱད་ཀྱི་ཚེ་ཚད་སྟོན་པ་ནི།
ཏིལ་རྗང་ནང་ནས་ལོ་བརྒྱ་ཞིང་། །ཞེས་སོགས་རྐང་པ་བཞིའི་ངག་དོན། མ་གདྷའི་བྲེའི་
ཏིལ་ཁལ་བརྒྱད་ཅུ་ཤོང་བའི་ཏིལ་རྗངས་ཏིལ་གྱི་བྱུར་བུར་བཀང་བའི་ནང་ནས་མི་ལོ་
བརྒྱ་བརྒྱ་ནས་ཏིལ་རེ་རེ་ཕྱུང་བའི་ཏིལ་དེ་ཟད་པ་ན་ཆུ་བུར་ཅན་གྱི་ཚེ་ཚད་ཡིན། གྲང་
དམྱལ་བདུན་ནི་སྔ་མ་སྔ་མ་ལས་ཕྱི་མ་ཕྱི་མ་ཏིལ་ཁལ་ཉི་ཤུ་ཉི་ཤུས་བསྒྱུར་ཏེ། སྔར་
བཞིན་ནོ། །འོ་ན་ཚེ་ཚད་དེ་དག་མཐའ་གཅིག་ཏུ་ཐུབ་པར་ངེས་སམ་ཞེ་ན། སྒྲ་མི་སྙན་
མ་གཏོགས་པ་ན་བར་མ་དོར་འཆི་བ་ཡོད། སྒྲ་མི་སྙན་ན་མེད་དེ། སྒྲ་མི་སྙན་མ་གཏོགས་
པར་འཆི། །ཞེས་གསུངས
-156-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ
༼ དེ་དག་རྩོམ་གཞི་དང་རྩོམ་ཚུལ། ༽
གསུམ་པ་ཚད་དེ་དག་རྩོམ་གཞི་དང་རྩོམ་ཚུལ་ཇི་ལྟ་བུར་ཞེ་ན། རྩོམ་གཞི་ནི།
གཟུགས་མིང་དུས་མཐའ་རྡུལ་ཡིག་དང་། །སྐད་ཅིག་ཕྲ་རབ་ཅེས་ཏེ། རྩོམ་གཞི་བཞག་
ཏུ་ཡོད་དེ། གཟུགས་ཀྱི་མཐར་ཐུག་པ་རྡུལ་ཕྲ་རབ། དཔག་ཚད། རྒྱང་གྲགས་སོགས་ཀྱི་
རྩོམ་གཞི། མིང་གི་ཐུང་བའི་མཐར་ཐུག་པའི་ཡི་གེ །ཤོ་ལོ་ཀ་རབ་བྱེད་བསྟན་བཅོས་ཀྱི་
རྩོམ་གཞི། དུས་ཀྱི་ཐུང་བའི་མཐར་ཐུག་པའི་སྐད་ཅིག་མ་ལོ་བསྐལ་པ་སོགས་ཀྱི་རྩོམ་
གཞི་ཡིན་པའི་ཕྱིར། དང་པོ་བསགས་པ་ལས་དཔག་ཚད་ཀྱི་བར་དུ་འགྲུབ། གཉིས་
པ་བསགས་པ་ལས་ཤོ་ལོ་ཀ་སོགས་འགྲུབ། གསུམ་པ་བསགས་པ་ལས་ལོ་སོགས་
འགྲུབ་པའི་ཕྱིར། རྩོམ་ཚུལ་སྟོན་པ་ནི། རྡུལ་དང་ནི། ཞེས་སོགས་རྐང་པ་ཕྱེད་དྲུག་
ལས། དཔག་ཚད་སོགས་རྩོམ་ཚུལ་བཞག་ཏུ་ཡོད་དེ། རྡུལ་ཕྲ་རབ། རྡུལ་ཕྲན། ལྕགས་
རྡུལ། ཆུ་རྡུལ། རི་བོང་གི་རྡུལ། ལུག་རྡུལ། གླང་རྡུལ། ཉི་ཟེར་གྱི་རྡུལ། སྲོ་མ། ཤིག་
ནས། སོར་ཚིགས་རྣམས་སྔ་མ་སྔ་མ་བདུན་ལ་ཕྱི་མ་རེ་རེ་བརྩི། སོར་མོ་ཉི་ཤུ་བཞི་ལ་
ཁྲུ། །ཞེས་སོགས་རྐང་པ་བཞིའི་ངག་དོན་ནི། སོར་མོ་ཉི་ཤུ་བཞི་ལ་ཁྲུ་གང་། ཁྲུ་བཞི་ལ་
གཞུ་འདོམ་གང༌། གཞུ་འདོམ་ལྔ་བརྒྱ་ལ་རྒྱང་གྲགས། རྒྱང་གྲགས་གཅིག་གྲོང་
ལས་འཕགས་པའི་གནས་ལ་དགོན་པར་འཇོག །རྒྱང་གྲགས་བརྒྱད་ལ་དཔག་ཚད་དུ་
བརྩི་བ་ཡིན་པའི་ཕྱིར། ལོ་བསྐལ་པ་སོགས་རྩོམ་ཚུལ་ནི། སྐད་ཅིག་མ་བརྒྱ་ཉི་ཤུ་ལ།
ཞེས་སོགས་རྐང་པ་བདུན་གྱི་ངག་དོན་ནི། དེ་བཞག་ཏུ་ཡོད་དེ། དུས་མཐའི་སྐད་
ཅིག་མ་བརྒྱ་ཉི་ཤུ་ལ་དེའི་སྐད་ཅིག་མ་གཅིག །དེ་དྲུག་ཅུ་ལ་ཐང་གཅིག །ཐང་གཅིག་སུམ་
ཅུ་ལ་ཡུད་ཙམ། ཡུད་ཙམ་སུམ་ཅུ་ལ་ཉིན་ཞག་གཅིག །དེ་སུམ་ཅུ་ལ་ཟླ་བ། ཞག་མི་ཐུབ་
-157-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
པ་དང་བཅས་པའི་ཟླ་བ་བཅུ་གཉིས་ལ་ལོར་བརྩི་བ་ཡིན་པའི་ཕྱིར
འོ་ན་བསྐལ་པ་དུ་ཡོད་ཅེ་ན། བསྐལ་པ་རྣམ་པ་མང་བཤད་པ། །ཞེས་གསུངས་ཏེ།
བསྐལ་པ་ལ་ལྔ་ཡོད་དེ། འཇིག་པའི། ཞིག་ནས་འདུག་པའི། ཆགས་པའི། གནས་པའི།
བསྐལ་ཆེན་རྣམས་སུ་ཡོད་པའི་ཕྱིར། དང་པོ་བཞི་རེ་རེ་ལ་བར་བསྐལ་ཉི་ཤུ་རེ་ཡོད།
བསྐལ་ཆེན་ལ་བར་བསྐལ་བརྒྱད་ཅུ་ཡོད་དེ། འཇིག་པའི་བསྐལ་པ་སྟོན་པ་ནི། འཇིག་
པའི་བསྐལ་པ་དམྱལ་བ་ཡི། །ཞེས་སོགས་རྐང་པ་གཉིས་ཏེ། དེ་བཞག་ཏུ་ཡོད་དེ། མནར་
མེད་དུ་སེམས་ཅན་གསར་སྐྱེ་མེད་པ་ནས་བཟུང་སྟེ། ཚངས་པའི་གཞལ་མེད་ཁང་སྟོང་གི་
བར་དུ་མེས་འཇིག་པའི་བསྐལ་བ་སྔ་མ་ནས་བཟུང་སྟེ། འོད་གསལ་གྱི་གཞལ་མེད་ཁང་
སྟོང་གི་བར་ཆུས་འཇིག་པ། དགེ་རྒྱས་ཀྱི་གཞལ་མེད་ཁང་སྟོང་གི་བར་རླུང་གིས་འཇིག་
པ་ཡིན་པའི་ཕྱིར། ཆགས་པའི་བསྐལ་པ་སྟོན་པ་ནི། ཆགས་པ་དང་པོའི་རླུང་ནས་ནི།
ཞེས་སོགས་རྐང་པ་གཉིས་ཏེ། དེ་བཞག་ཏུ་ཡོད་དེ། འོག་གཞི་རླུང་གི་དཀྱིལ་འཁོར་ཆགས་
པ་ནས་བཟུང་སྟེ། མནར་མེད་དུ་སེམས་ཅན་གཅིག་གསར་དུ་སྐྱེས་པའི་བར་ལ་བར་
བསྐལ་ཉི་ཤུ་ཡོད། དེ་ལྟ་བུ་ཡིན་པའི་ཕྱིར། གནས་པའི་བསྐལ་པ་སྟོན་པ་ནི། བར་གྱི་
བསྐལ་པ་དཔག་མེད་ནས །ཞེས་སོགས་རྐང་པ་བརྒྱད་དེ། དེ་བཞག་ཏུ་ཡོད། ཚེ་ལོ་
དཔག་མེད་ཐུབ་པ་བརྒྱད་ཁྲིར་བྲི་བ་ལས་ཆགས་པའི་གཞུག་རྫོགས། གནས་པའི་འགོ་
ཚུགས་པ་ཡིན་ལ། དེ་ནས་བཟུང་སྟེ། ཚེ་ལོ་བཅུ་པའི་སྐད་ཅིག་ཐ་མ་ལ་ཐུག་པའི་བར་ལ་
བར་བསྐལ་གཅིག་ཡོད། དེ་ལ་དུས་ཀྱི་ཡ་ཐོག་རིང་མོ་ཟེར། དེ་ནས་བརྒྱད་ཁྲིའི་བར་དུ་
ཡར་སྐྱེ་བཅུའི་བར་དུ་མ་བྲི་བ་ལ་རེ་རེ་ལ་བར་བསྐལ་རེ་རེར་བྱས་པ་བཅོ་བརྒྱད་ལ་བར་གྱི་
ཁུག་པ་བཅོ་བརྒྱད་ཟེར། དེ་ནས་ཚེ་ལོ་བརྒྱད་ཁྲིའི་བར་དུ་ཡར་འཕེལ་བ་ལ་བར་བསྐལ་
གཅིག་ཡོད། དེ་ལ་མར་གྱི་མ་ཐོག་རིང་མོ་ཟེར། དེ་ལྟ་བུའི་བར་བསྐལ་ཉི་ཤུ་ལ་གནས་པའི་
བསྐལ་པར་བྱ་བའི་ཕྱིར། འོ་ན་ཐོག་མཐའི་རྐྱང་པ་དེ་དང་བར་གྱི་ཁུག་པའི་རྒྱུ་མཚན་ཅི
-158-

པས་གནས་གསུམ་པ་བཤད་པ
ལོ་ཇི་སྙེད་རེ་ལ་འཕེལ་འགྲིབ་བྱེད་སྙམ་ན་དགེ་སྡིག་སྤྱོད་པ་སོགས་ཆེ་ཆུང་གིས་ཡིན་ཞིང་
སོ་སྐྱེས་བསམ་བྱ་མ་ཡིན་པའི་གནས་ཡིན་གསུངས།
ཞར་བྱུང་ལ་བསྐལ་ཆེན་གྱི་ཞར་བྱུང་དང་། འཇིག་བསྐལ་གྱི་ཞར་བྱུང་སྟེ། དང་པོ་
ནི། བསྐལ་ཆེན་གྲངས་མེད་གསུམ་དུ་ཚོགས་གཉིས་བསགས་པ་ལས་ཡང་དག་པར་
རྫོགས་པའི་སངས་རྒྱས་འབྱུང་ཞེས་སྟོན་པ་ལ། དེ་གྲངས་མེད་གསུམ་ལ་སངས་རྒྱས། །
ཞེས་སོགས་རྐང་པ་ཕྱེད་དང་གཉིས་གསུངས། འོ་ན་སངས་རྒྱས་དེ་ཡར་འཕེལ་དང་
མར་འགྲིབ་གང་ལ་འབྱུང་ཞེ་ན། དེ་སྟོན་པ་ལ། མར་ནི་འགྲིབ་པ་ཡི། །ཞེས་སོགས་རྐང་
པ་ཕྱེད་དང་གཉིས་གསུངས། རང་རྒྱལ་དགྲ་བཅོམ་འབྱུང་བའི་དུས་སྟོན་པ་ལ རང་སངས་
རྒྱས་རྣམས་གཉིས་ཀ་ལ། །ཞེས་གསུངས། བསེ་རུ་ལྟ་བུའི་རང་རྒྱལ་དགྲ་བཅོམ་པའི་རྒྱུ་
བསྟན་པ་ལ། བསེ་རུ་བསྐལ་པ་བརྒྱ་ཡི་རྒྱུས། །ཞེས་གསུངས། འཁོར་ལོས་སྒྱུར་
རྒྱལ་འབྱུང་བའི་དུས་སྟོན་པ་ནི། འཁོར་ལོས་སྒྱུར་བ་འབྱུང་བ་ནི། །ཞེས་སོགས་གཉིས་
གསུངས། འོ་ན་འཁོར་ལོས་སྒྱུར་རྒྱལ་ལ་དུ་ཡོད་ཅེ་ན། གསེར་དངུལ་ཟངས་ལྕགས་འཁོར་
ལོ་ཅན། །ཞེས་གསུངས། འོ་ན་དེས་གླིང་བཞི་ལ་དབང་བྱེད་ཚུལ་སྟོན་པ་ནི། དེ་དག་
གླིང་གཅིག་གླིང་གཉིས་དང་། །ཞེས་སོགས་རྐང་པ་གཉིས་གསུངས། འཇིག་རྟེན་གྱི་
ཁམས་གཅིག་ཉིད་དུ་འཁོར་ལོས་བསྒྱུར་རྒྱལ་རྒྱུད་ཐ་དད་པ་གཉིས་གཅིག་ཅར་དུ་
མི་འབྱུང་ཞེས་སྟོནསྟོན་པ་ལ། ལྷན་ཅིག་གཉིས་མིན་སངས་རྒྱས་བཞིན། །ཞེས་གསུངས།
འཁོར་ལོས་སྒྱུར་རྒྱལ་བཞི་དེས་ཕ་རོལ་པོ་ལས་རྒྱལ་བར་བྱེད་ཚུལ་སྟོན་པ་ནི། ཕས་
བསུ་རང་འགྲོ་གཡུལ་བཤམས་དང༌། །ཞེས་སོགས་གཉིས་གསུངས། ཐུབ་དབང་གི་
མཚན་དང་འཁོར་ལོས་སྒྱུར་བའི་མཚན་གྱི་ཁྱད་པར་སྟོན་པ་ལ། ཐུབ་མཚན་ཡུལ་ན་
གནས་པ་དང་། །ཞེས་སོགས་གཉིས་གསུངས། དེ་རྣམས་ཀྱི་དོན་ནི་རྟོགས་སླ་ལ། འོ་
ན་ཡ་ཐོག་རིང་མོའི་འགྲིབ་ཚུལ་ཇི་ལྟ་བུ་སྙམ་ན། དེ་སྟོན་པ་ལ།
-159-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
༼ བསྐལ་པ་དང་པོའི་མིའི་གནས་ཚུལ་བཤད་པ། ༽
སྔར་བྱུང་སེམས་ཅན་གཟུགས་ཅན་བཞིན། །ཞེས་སོགས་རྐང་པ་དྲུག་གི་སྐབས་སུ།
སྤྱི་དོན་གཞུང་དོན་གཉིས། དང་པོ་ལ། བསྐལ་བ་དང་པོའི་མིའི་གནས་ཚུལ། དེ་འགྲིབ་
ཚུལ། མི་རིགས་བཞི་པོ་ཇི་ལྟར་བྱུང་ཚུལ། འགྲིབ་པའི་མཐར་ཇི་ལྟ་བུ་བྱུང་ཚུལ་ལོ། །
དང་པོ་ནི། བསྐལ་པ་དང་པོའི་མི་རྣམས་གཟུགས་ཁམས་པའི་ལྷ་བཞིན་དུ་གནས་
ཏེ། དཔག་མེད་ཐུབ་པའི་དུས་སུ་མི་རིགས་བཞི་དང་ཉི་ཟླ་སོགས་མེད། དེ་མེད་པས་ཉིན་
མཚན་གྱི་ཐ་སྙད་མེད། རང་འོད་ཀྱི་སྣང་བའི་བྱ་བ་བྱེད། ཕོ་མོའི་མཚན་མ་མེད་པས་སྐྱེས་
པ་དང་བུད་མེད་ཀྱི་སྒྲ་མེད། དེ་མེད་པས་མདོག་མི་མཐུན་པ་དང་མངལ་སྐྱེ་སོགས་མེད་པས་
རྫུས་ཏེ་སྐྱེ་བ་ཁོ་ན་ཡིན། ཕན་ཚུན་གཅིག་ལ་གཅིག་དགའ། ཡན་ལག་དང་ཉིང་ལག་
བཙུན་ཅིང་བཟང་། རྫུ་འཕྲུལ་གྱིས་ནམ་མཁའ་ལ་འགྲོ་བ་སོགས་ཡིན་པའི་ཕྱིར།
གཉིས་པ། དེ་ནས་སའི་སྟེང་དུ་གནས་པའི་བཅུད་ཅེས་པ། ཁ་དོག་དམར་སེར་རོ་
སྦྲང་རྩི་མ་ཁོལ་བ་ལྟ་བུ་ཆགས་པ་དེ། རོ་ལ་བསྐམ་ཆགས་ཅན་གཅིག་གིས་མཛུབ་མོའི་
བླངས་ཏེ་མྱངས་པས་རོ་ལ་ཆགས་ཤིང་སེར་པོར་གྱུར། དེ་བཞིན་དུ་གཞན་དག་གིས་ཀྱང་
བྱས་པས་སྲེད་པའི་དབང་གིས་ལུས་ཀྱི་རྫུ་འཕྲུལ་དང་འོད་ནུབ། ལུས་ལ་ལྕི་བ་དང་མཁྲང་
བ་ཞུགས། མུན་པར་གྱུར་པ་ན་སེམས་ཅན་སྤྱི་མཐུན་གྱི་ལས་ཀྱི་དབང་གིས་ཉི་ཟླ་བྱུང་བའི་
ཉིན་མཚན་གྱི་ཐ་སྙད་བྱུང་ངོ་། དེ་ནས་སའི་བཅུད་མང་དུ་ཟོས་པ་རྣམས་ལུས་ངན། ཉུང་
བར་ཟོས་པ་རྣམས་ལུས་བཟང་བ་ན། བཟང་བས་ངན་པ་ལ་བརྙས་ཤིང་ང་རྒྱལ་བྱས་པས་
སའི་བཅུད་དེ་ནུབ་པར་གྱུར་ཏེ། ཡང་སའི་ཞལ་ཁ་དོག་ཀ་རའི་མེ་ཏོག་ལྟར་སེར་བ་རོ་སྦྲང་
རྩི་མ་སྐོལ་བ་ལྟ་བུ་ལ་ཆགས་ཏེ་ཟོས་སོ། །ཡང་སྔར་བཞིན་བྱས་པས་དེ་ཡང་ནུབ་པར་གྱུར་
-160-

མཛོད་ཀྱི་སྤྱི་དོན་གནས་གསུམ་པ་བཤད་པ
ཏོ། དེ་ནས་མྱུ་གུའི་ཚལ་ཁ་དོག་ཀ་དམ་ཡུ་གའི་མེ་ཏོག་ལྟ་བུར་རོ་སྦྲང་རྩི་མ་སྐོལ་བ་ལྟ་བུར་
བྱུང་སྟེ། སྔར་བཞིན་བྱས་པས་ནུབ་པར་གྱུར། དེ་ནས་མ་རྨོས་མ་བཏབ་པའི་འབྲས་ས་ལུ་
ཁ་དོག་དང་དྲི་རོ་ཕུན་སུམ་ཚོགས་པ་ཕུབ་མ་དང་ཤུན་པ་མེད་པ། སོར་བཞི་ཙམ་པ་ནང་
བརྔས་པ་ན་ནུབ་སྐྱེ། ནུབ་བརྔས་པ་ན་ནང་སྐྱེ་བ་བྱུང་སྟེ། དེ་ཁམ་ཟས་རགས་པ་ཡིན་པས་
ལོངས་སྤྱད་པས་སྙིགས་མ་རྣམས་ཐོན་པས་ཕོ་མོའི་དབང་པོ་བྱུང་སྟེ། སྐྱེས་པ་དང་བུད་མེད་
ཀྱི་ཐ་སྙད་བྱུང་བར་གྱུར་ཏོ། །དེ་ནས་དེ་དག་གི་ནང་ནས་སྔར་བག་ཆགས་གོམས་པ་སད་
པའི་སེམས་ཅན་འགའ་ཞིག་གིས་ལོག་གཡེམ་བྱས་པས་མི་དགེ་བ་བཅུའི་ཐོག་མ་ལོག་
གཡེམ་གྲུབ་བོ། །དེ་ལ་གཞན་དག་གིས་སེམས་ཅན་སུན་འབྱིན་པ་འདི་རེ་ཞེས་ས་རྡོ་གཏོར་
བས་དེ་སྐྱོབ་པའི་ཕྱིར་དུ་ཁང་ཁྱིམ་བྱུང་བར་གྱུར་ཏོ། །དེས་ན་ལོག་གཡེམ་ཐོག་མ་བྱེད་པའི་
མི་དེ་དགེ་སློང་བཟང་བྱིན་དང་རྒྱུད་གཅིག་གོ །དེའི་ཚེ་འབྲས་ས་ལུ་དེ་ནང་ཟད་པ་ནང་ལེན།
ནུབ་ཟད་པ་ནུབ་ལེན་པ་ལ། མི་ལེ་ལོ་ཅན་ཞིག་གིས་སང་ཟ་བའི་ས་ལུ་ཡང་དོ་ནུབ་བླངས་
ཏེ་གསོག་འཇོག་བྱས། དེ་ཐབས་ཟབ་མོ་སྙམ་སྟེ། གཞན་དག་གིས་ཞག་བདུན་ལ་སོགས་
པའི་ས་ལུ་ཕྱོགས་གཅིག་ཏུ་བླངས་པས་བརྔས་པ་མངོན་པར་གྱུར་ཏེ། དེ་ནས་ས་ཕྱོགས་
བགོས། བདག་གི་ས་ལུ་ཟད་ནས། གཞན་གྱི་མ་སྦྱིན་པར་ལེན་པར་གྱུར་ཏེ། མ་བྱིན་ལེན་
བྱུང་ངོ༌། །དེ་ཡང་དགེ་སློང་ནོར་ཅན་དང་རྒྱུད་གཅིག་པའོ།
གསུམ་པ་ནི། དེའི་ཚེ་ཞིང་པ་རྣམས་ཀྱིས་གྲོས་སུ་གླེངས་པས། མི་རང་བཞིན་
བཟང་བ། བློ་དྲང་བ་ཡོན་ཏན་དང་ལྡན་པ་གཅིག་དཔོན་དུ་བསྐོས་ལ། དེས་ཉེས་པ་བྱེད་
ན་ཚར་བཅད། ལེགས་པ་བྱེད་ན་རྗེས་སུ་བཟུང་སྟེ། དེ་ལ་རང་རང་གི་སྟོན་ཐོག་གི་དྲུག་
ཆ་རེ་ཡོན་དུ་སྟབས་པར་བྱའོ། ཞེས་ཞིང་དཔོན་བསྐོས། དེ་ལ་རྒྱལ་པོ་ཞེས་བརྗོད་པས་
རྒྱལ་རིགས་ཐོག་མར་བྱུང་། དེ་ལྟ་བུའི་མང་པོས་བཀུར་བའི་རྒྱལ་པོ་དེ་བདག་གི་སྟོན་
པ་དང་རྒྱུད་གཅིག་པ་ཞིག་གོ །དེ་ནས་འགའ་ཞིག་ཁྱིམ་ལས་ཡིད་ཕྱིར་ཕྱོགས་ནས་ནགས་
-161-

(n>n རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཁྲོད་དུ་རྩ་བ་དང་འབྲས་བུ་ལ་སོགས་པས་འཚོ་བ་ན་བྲམ་ཟེ་ཞེས་པ་བྱུང་། དེ་ནས་རྐུ་
བ་སོགས་མ་བྱིན་ལེན་མི་བྱེད་པར་ཁྱིམ་དུ་གནས་པ་ལ་གཞན་གྱིས་བཀུར་སྟི་བྱེད་པ་བྱུང་
བས་རྗེ་བོ་ཞེས་བརྗོད་པས་རྗེ་རིགས་བྱུང་། རྐུ་བ་གསོད་པ་སོགས་སྤྱོད་པ་ངན་པོ་བྱེད་
པ་ལ་དམངས་པོ་ཞེས་བརྗོད་པས་དམངས་རིགས་བྱུང་། །དེ་ནས་རྐུན་མ་ཆད་པས་གཅོད་
པ་ན་བདག་གིས་མ་བརྐུས་སོ་ཞེས་རྫུན་སྨྲས་པས་ངག་གི་ཉེས་པ་གྲུབ་པོ། །
བཞི་པ་ནི། དེ་ནས་མི་དགེ་བཅུ་ལྷག་པར་སྤྱད་པས་ཚེ་རིམ་གྱིས་ཐུང་ཞིང་འགྲིབ་
པར་འགྱུར། །ལོངས་སྤྱོད་དཔལ་འབྱོར་རྣམས་ཀྱང་ཇེ་ཆུང་དུ་གྱུར་ཏེ། །མཐར་ཚེ་ལོ་
བཅུ་པ་ལ་ཐུག་པར་འགྱུར་རོ། ཚེ་ལོ་བཅུ་པའི་སྐབས་སུ་བོང་ཚོད་སྟོབས་བློ་དྲན་པ་རྣམས་
ཀྱང་འགྲིབ་སྟེ། བུ་མོ་ཟླ་བ་ལྔ་ལོན་པ་ཁྱིམ་ལ་བཏང་། མདང་སྐྱེས་ཀྱི་བྱིས་པས་མེ་ལེན།
གོས་ཀྱི་མཆོག་ལ་བ། ཟས་ཀྱི་མཆོག་ཁྲེ་རྒོད། རྒྱན་གྱི་མཆོག་མཚོན་ཆ་འབའ་ཞིག་ལ་
བྱེད། སྙིགས་མ་ལྔའི་མཐར་ཐུག་པར་འགྱུར་རོ། །དེ་ནས་བསྐལ་པ་འདི་ལ་དུས་
བཞི་འབྱུང་སྟེ་བསྐལ་པ་དང་པོ་པ་རྣམས་དགེ་བཅུ་རྫོགས་པར་སྤྱོད་པས་རྫོགས་ལྡན་
གྱི་དུས། དེ་ནས་མི་དགེ་བ་གསུམ་སྤོང་བའི་བར་ནི་གསུམ་ལྡན་གྱི་དུས། དེ་ནས་གསོད་
རྐུ་གཉིས་ཙམ་སྤོང་བའི་དུས་དེ་གཉིས་ལྡན་གྱི་དུས། དེ་ནས་མི་དགེ་བ་བཅུ་ཆར་དར་
བའི་དུས་རྩོད་ལྡན་གྱི་དུས་སོ། །འགྲིབ་པའི་མཐར་ཡང་བསྐལ་པ་བར་མ་ཞེས་པ་གསུམ་
འབྱུང་ཚུལ་སྟོན་པ་ནི། བསྐལ་བ་མཚོན་དང་ནད་དང་ནི། །ཞེས་སོགས་རྐང་པ་བཞིའི་
དོན། དེ་བཞག་ཏུ་ཡོད་དེ། མཐར་གཅིག་གིས་གཅིག་མཐོང་ན་མི་བཟོད་ཅིང་རྩོད་པར་
བྱེད་པས་མཚོན་གྱི་བསྐལ་བ་ཞག་བདུན་འབྱུང་། དེའི་སྔོན་དུ་ཡམས་ཀྱི་ནད་གསོ་བར་
མི་རུང་བས་ནད་ཀྱི་བསྐལ་བ་ཞག་བདུན་ཟླ་བ་བདུན་འབྱུང་། དེའི་སྔོན་དུ་ས་བོན་གབ་
ཚེའི་ནང་དུ་སྦས་པས་གབ་ཚེ་བ། རུས་གོང་དཀར་པོ་བསྡུས་ཏེ་བསྐོལ་ནས་འཐུང་བས་ན་
རུས་གོང་དཀར་པོ་བ། ཟས་ཐུར་མས་འགྱེད་ཅིང་། ཐུར་མས་རྩིག་ཁུང་ན་འབྲུ་བྲུས་
-162-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་གསུམ་པ་བཤད་པ།
ཤིང་ཆུ་བསྐོལ་ཏེ་འཐུང་བས་ཐུར་མས་འཚོ་བ་སྟེ། མུ་གེའི་བསྐལ་བ་ཞག་བདུན་ཟླ་བ་
བདུན་ལོ་བདུན་འབྱུང་བས་བསྐལ་བ་ཚར་ཕྱིན་པར་འགྱུར་བའི་ཕྱིར་ཏེ། མངོན་པ་གོང་
མ་ལས། བསྐལ་བ་བར་མ་གསུམ་སྟེ། མུ་གེའི་བསྐལ་བ་བར་མ་དང་། ནད་ཀྱི་བསྐལ་
བ་བར་མ་དང་། མཚོན་གྱིས་བསྐལ་བ་བར་མའོ། །ཞེས་གསུངས་སོ། །
༼འཇིག་བསྐལ་གྱི་ཞར་བྱུང་སྟོན་པ། ༽
གཉིས་པ་འཇིག་བསྐལ་གྱི་ཞར་བྱུང་སྟོན་པ་ནི། སྣོད་བཅུད་ཀྱི་འཇིག་རྟེན་འཇིག་
པར་བྱེད་པའི་རྒྱུ་ལ་གསུམ་ཡོད་ཅེས་བཤད་པ་ལ། མེ་དང་ཆུ་དང་རླུང་དག་གིས།
ཞེས་སོགས་རྐང་པ་གཉིས་གསུངས། འཇིག་པ་ན་ལུས་པ་གསུམ་ཞེས་སྟོན་པ་ནི། བསམ་
གཏན་གཉིས་སོགས་གསུམ་པོ་ནི། །ཞེས་སོགས་རྐང་པ་གཉིས་ཀྱི་བཤད། མེས་བསམ་
གཏན་དང་པོ་མན་ཆད། ཆུས་གཉིས་པ་མན་ཆད། རླུང་གི་གསུམ་པ་མན་ཆད་འཇིག
འཇིག་པའི་རྒྱུ་མཚན་སྟོན་པ་ནི། དེ་ཡི་སྐྱོན་དང་ཆོས་མཐུན་ཕྱིར། །ཞེས་གསུངས།
བསམ་གཏན་བཞི་པ་མི་འཇིག་པའི་རྒྱུ་མཚན་སྟོན་པ་ནི། བཞི་པ་ན་མེད་མི་གཡོའི་ཕྱིར། །
ཞེས་གསུངས། འོ་ན་བསམ་གཏན་བཞི་པ་རྟག་པར་འགྱུར་རོ་ཞེ་ན། དེ་མི་རྟག་པའི་རྒྱུ་
མཚན་སྟོན་པ་ལ། མི་རྟག་དེ་ཡི་གཞལ་མེད་ཁང་། །ཞེས་སོགས་གཉིས་གསུངས། འཇིག་
པའི་གོ་རིམ་སྟོན་པ་ལ། མེ་ཡིས་བདུན་ནོ་ཆུ་ཡིས་གཅིག །ཞེས་སོགས་བཞི་གསུངས།
དེ་རྣམས་ཀྱི་དོན་རྟོགས་སླ་ཞིང་མེས་འཇིག་ལྔ་བཅུ་རྩ་དྲུག །ཆུས་འཇིག་བདུན།
རླུང་འཇིག་གཅིག་སྟེ། བསྐལ་བ་དྲུག་བཅུ་རྩ་བཞི་ཡིན་པས་དགེ་རྒྱས་ཀྱི་ལྷའི་ཚེ་ཚད་
བསྐལ་ཆེན་དྲུག་བཅུ་རྩ་བཞི་ཡིན་ནོ། །ཞེས་གདགས་པར་གསུངས་པ་དང་ཡང་འགྲིག་
གོ །གནས་གསུམ་པའི་དཀའ་གནས་གསལ་བར་བཤད་པའོ།། །། ༡༠་སྤྱའི་
-163-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
གནས་བཞི་པ། ལས་བསྟན་པའི་མཛོད
གནས་བཞི་པ་ལས་བསྟན་པའི་གནས་བཤད་པ་ལ། མཚམས་སྦྱར་བ་དང་། ལས་
དངོས་བཤད་པ་གཉིས། དང་པོ་ནི། ཁོ་ན་རེ། སྤྱིར་སྣོད་བཅུད་ཀྱི་འཇིག་རྟེན། ཁྱད་
པར་དུ་དེ་དག་གི་བདེ་སྡུག་སྣ་ཚོགས་པ་དེ་དག་གང་གིས་བྱས་པ་ཡིན་ཞེ་ན། དེ་སྟོན་པ་
ནི། ལས་ལས་འཇིག་རྟེན་སྣ་ཚོགས་སྐྱེས། །ཞེས་གསུངས། ངག་དོན་ནི། དེ་རྣམས་ཆོས་
ཅན། རྒྱུ་མེད་དང་མི་མཐུན་པའི་རྒྱུ་ལས་མི་འབྱུང་སྟེ། རང་རང་གི་རྒྱུར་གྱུར་པའི་ཐུན་
མོང་ཐུན་མོང་མ་ཡིན་པའི་ལས་ལ་་བརྟེན་ནས་བྱུང་བའི་ཕྱིར། གཉིས་པ་ལ་ངོ་བོ་དང་།
མདོ་ལས་བྱུང་བའི་རྣམ་གྲངས་སོ། །དང་པོ་ལ། བསྟན། བཤད་གཉིས། དང་པོ་ནི། འོ་
ན་ཟག་བཅས་ཀྱི་ལས་ལ་དུ་ཡོད་ཅེ་ན། དེ་ནི་སེམས་པ་དང་དེས་བྱས། །ཞེས་སོགས་
རྐང་པ་གསུམ་གྱི་སྐབས་སུ་གཉིས་ལས། དང་པོ་ལ། མཚན་ཉིད། དབྱེ་བ། རྣམ་གྲངས།
ཁྱད་པར་གྱི་ཆོས་སོ། །
དང་པོ་ནི། རང་དང་མཚུངས་ལྡན་གྱི་སེམས་ཡུལ་ལ་གཡོ་བར་བྱེད་པས་རབ་ཏུ་ཕྱེ་
བའི་གཟུགས་ཅན་དུ་དམིགས་པ་དེ་ལས་ཀྱི་མཚན་ཉིད་དུ་བྱེ་བྲག་སྨྲ་བས་བཞེད་དེ། དེས་
ལས་ལ་གཟུགས་ཅན་གྱིས་ཁྱབ་པར་བཞེད་པའི་ཕྱིར། དེ་ལྟ་བུའི་སེམས་བྱུང་ཀུན་འགྲོ་
ཡིན་པར་དམིགས་པ་ལས་ཀྱི་མཚན་ཉིད་དུ་མདོ་སྡེ་པ་ཡན་ཆད་བཞེད་དེ། མདོ་སྡེ་པ་ཡན་
ཆད་ཀྱིས་ལས་ལ་གཟུགས་ཅན་མ་ཡིན་པས་ཁྱབ་པར་བཞེད་པའི་ཕྱིར།
གཉིས་པ་ནི། དེ་ལ་སེམས་པའི་ལས་དང་བསམ་པའི་ལས་སོ། དང་པོ་དང་ཡིད་
ལས་དོན་གཅིག །གཉིས་པ་ལ་ལུས་ཀྱི་ལས། ངག་གི་ལས་གཉིས། དེ་རེ་རེ་ལ་རྣམ་པར་
རིག་བྱེད་ཀྱི་ལས་དང༌། རྣམ་པར་རིག་བྱེད་མ་ཡིན་པའི་ལས་གཉིས་གཉིས་ཡོད་དོ། །
-164-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ
གསུམ་པ་ནི། དགེ་བའི་ལས་མི་དགེ་བའི་ལས་བཏང་སྙོམས་ཀྱི་ལས། ཡང་བསོད་
ནམས་ཀྱི་ལས། བསོད་ནམས་མ་ཡིན་པའི་ལས། མི་གཡོ་བའི་ལས། ཡང་བདེ་བ་
མྱོང་འགྱུར་གྱི་ལས། སྡུག་བསྔལ་མྱོང་འགྱུར་གྱི་ལས། བཏང་སྙོམས་མྱོང་འགྱུར་གྱི་
ལས་སོ། ཡང་རྣམ་སྨིན་མྱོང་བར་མ་ངེས་པའི་ལས། རྣམ་སྨིན་མྱོང་ངེས་ཀྱི་ལས། ཡང་
ཕྱི་མ་ལ་མཐོང་ཆོས་མྱོང་འགྱུར་གྱི་ལས། སྐྱེས་ནས་མྱོང་འགྱུར་གྱི་ལས། ལན་གྲངས་
གཞན་ལ་མྱོང་འགྱུར་གྱི་ལས། ཡང་ལས་ལ། ཡོན་པོའི་ལས། སྐྱོན་གྱི་ལས། སྙིགས་
མའི་ལས། ཡང་དཀར་ལ་རྣམ་སྨིན་དཀར་བའི་ལས། ནག་ལ་རྣམ་སྨིན་གནག་པའི་
ལས། འདྲེས་མའི་ལས། ངོ་བོ་མི་དག་ཅིང་དཀར་ལ་རྣམ་སྨིན་མི་འབྱུང་ཞིང་ལས་ཟད་
པར་བྱེད་པའི་ལས། ཡང་ཐུབ་པའི་ལས་གསུམ གཙང་བྱེད་ཀྱི་ལས་གསུམ། དགེ་
མི་དགེའི་ལས་བཅུ། ཡང་འཕེན་བྱེད་ལས། རྫོགས་བྱེད་ཀྱི་ལས། མཚམས་མེད་ཀྱི་
ལས་སོགས་ཤིན་ཏུ་མང་བར་མདོ་ལས་གསུངས།
བཞི་པ་ལ། ལས་ངེས་པའི་ཚུལ། ལས་འཕེལ་ཆེ་བ། ལས་མ་བྱས་པ་དང་མི་འཕྲད་
པ། བྱས་པ་ཆུད་མི་ཟ་བ། ལས་ཀྱི་རྣམ་སྨིན་གྱི་འབྲས་བུ་འབྱིན་ཚུལ་ལོ། །
དང་པོ་ནི། སྐྱེ་འཕགས་གང་ཡིན་ཀྱང་ཚོར་བ་བདེ་བ་ཐ་ན་སེམས་ཅན་དམྱལ་བར་
སྐྱེས་པ་ན་རླུང་བསིལ་བ་ལངས་པ་ལ་བརྟེན་ནས་ཅུང་ཟད་བདེ་བར་སྣང་བ་ཙམ་ཡན་
ཆད། རང་གི་རྒྱུར་གྱུར་པའི་དགེ་བའི་ལས་བསགས་པ་ལས་བྱུང་། མི་དགེ་བ་ལས་བདེ་
བ་འབྱུང་བ་ནི་གནས་མེད་ལ། ཚོར་བ་སྡུག་བསྔལ་ཐ་ན་དགྲ་བཅོམ་པ་ཐོབ་ནའང་ལུས་
ཀྱི་སྡུག་བསྔལ་འབྱུང་བ་ཐམས་ཅད་རང་གི་རྒྱུར་གྱུར་པའི་མི་དགེ་བའི་ལས་ལས་འབྱུང་
གི་དགེ་བའི་ལས་ལས་སྡུག་བསྔལ་འབྱུང་བ་ནི་གནས་མེད་དེ། རིན་ཆེན་ཕྲེང་བ་ལས།
མི་དགེ་བ་ལས་སྡུག་བསྔལ་ཀུན། །དེ་བཞིན་ངན་འགྲོ་ཐམས་ཅད་དོ། །དགེ་ལས་
བདེ་འགྲོ་ཐམས་ཅད་དང་། །སྐྱེ་བ་ཀུན་ཏུ་བདེ་བ་དག །ཅེས་གསུངས།
-165-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
གཉིས་པ་ནི། དགེ་བའི་ལས་ཆུང་ངུ་ལས་ཀྱང་ཁོང་ཁྲོ་ལྟ་བུས་མ་བཅོམ་ན་འབྲས་
བུ་བདེ་བ་ཤིན་ཏུ་ཆེ་བ་འབྱུང་ལ། མི་དགེ་བའི་ལས་ཆུང་ངུ་ལས་ཀྱང་། གཉེན་པོས་མ་
བཅོམ་ན་འབྲས་བུ་སྡུག་བསྔལ་ཆེར་འབྱུང་སྟེ། ནང་གི་རྒྱུ་འབྲས་ཀྱི་འཕེལ་འགྲིབ་ཕྱིའི་
རྒྱུ་འབྲས་ལ་མེད་པའི་ཕྱིར། ཚོམས་ལས། སྡིག་པ་ཆུང་ངུ་བྱས་པས་ཀྱང་། །འཇིག་རྟེན་
ཕ་རོལ་འཇིག་ཆེན་དང༌། །ཕུང་ཀྲོལ་ཆེན་པོ་བྱེད་འགྱུར་ཏེ། ཁོང་དུ་སོང་བའི་དུག་
བཞིན་ནོ། །བསོད་ནམས་ཆུང་ངུ་བྱས་པས་ཀྱང་། །འཇིག་རྟེན་ཕ་རོལ་བདེ་ཆེན་འདྲེན།
དོན་ཆེན་དག་ཀྱང་བྱེད་འགྱུར་ཏེ། །འབྲུ་རྣམས་ཕུན་ཚོགས་སྨིན་པ་བཞིན། །ཞེས་གསུངས།
གསུམ་པ་ནི། བདག་ཅག་གི་སྟོན་པས་ཚོགས་གྲངས་མེད་བསགས་པའི་འབྲས་བུ་
ལ་ལོངས་སྤྱོད་པར་འདོད་པ་རྣམས་ཀྱིས་ཀྱང་དེའི་རྒྱུ་ཐམས་ཅད་བསགས་མི་དགོས་
ཀྱང་། ཆ་གཅིག་བསགས་དགོས་ཏེ། བདེ་སྡུག་མྱོང་འགྱུར་གྱི་ལས་མ་བསགས་པར་འབྲས་
བུ་བདེ་སྡུག་གཏན་ནས་མི་འབྱུང་བའི་ཕྱིར།
བཞི་པ་ནི། དགེ་མི་དགེའི་ལས་རྣམས་ཀྱི་རང་རང་གི་རྣམ་སྨིན་གྱི་འབྲས་བུ་འབྱིན་
པར་གདོན་མི་ཟ་སྟེ། ལུང་ལས། ལས་རྣམས་བསྐལ་བ་བརྒྱར་ཡང་ནི། །ཆུད་མི་ཟ་
བའང་ཚོགས་དང་དུས། །རྙེད་ནས་ལུས་ཅན་རྣམས་ལ་ནི། །འབྲས་བུ་དག་ཏུ་འགྱུར་བ་
ཉིད། །ཅེས་གསུངས།
ལྔ་པ་ནི། དགེ་མི་དགེའི་ལས་རྣམས་ཀྱི་འབྲས་བུ་གསུམ་གསུམ་འབྱིན་ཏེ། མི་དགེ་
བའི་ལས་ཀྱི་རྣམ་སྨིན་གྱི་འབྲས་བུ་ལ་ངན་སོང་དུ་སྐྱེ། རྒྱུ་མཐུན་གྱི་འབྲས་བུ་ལ་མྱོང་བ་
རྒྱུ་མཐུན། བྱེད་པ་རྒྱུ་མཐུན་གཉིས། བདག་འབྲས་ཏེ་གསུམ་འབྱིན་པའི་ཕྱིར། གཞུང་
དོན་ནི་སླ། གཉིས་པ་རྒྱས་པར་བཤད་པ་ལ་གསུམ། ལས་ཀྱི་རང་བཞིན། ལས་
གསུམ་སྤྱིའི་ཆོས་ཀྱི་ཁྱད་པར། རྣམ་པར་རིག་བྱེད་མ་ཡིན་པའི་དབྱེ་བའོ། །དང་པོ་ནི།
ལུས་རྣམ་རིག་བྱེད། ཞེས་སོགས་ཀྱིས་འཆད།
-166-

མཛོད་ཀྱི་སྤྱི་དོན གནས་བཞི་པ་བཤད་པ།
།ཚོ་སྐ་༡། ༼རྣམ་པར་རིག་བྱེད་མ་ཡིན་པའི་གཟུགས་ཡོད་པ་
ལུང་རིགས་གཉིས་ཀྱི་སྒྲུབ་བྱེད། ༽
” གཉིས་པ་ནི། རྣམ་གསུམ་དྲི་མེད་གཟུགས་གསུངས་དང༌། །ཞེས་སོགས་རྐང་
གཉིས་ཀྱི་སྐབས་སུ། རྣམ་པར་རིག་བྱེད་མ་ཡིན་པའི་གཟུགས་ཡོད་པར་ལུང་རིགས་
གཉིས་ཀྱིས་གྲུབ་སྟེ། མདོ་ལས། བསྟན་དུ་ཡོད་ལ་ཐོགས་པ་དང་བཅས་པའི་གཟུགས།
བསྟན་དུ་མེད་ལ་ཐོགས་པ་དང་བཅས་པའི་གཟུགས། བསྟན་མེད་ཐོགས་མེད་ཀྱི་གཟུགས་
གསུམ་གསུངས་པའི་ཕྱི་མ་འདི་ལ་དགོངས་པའི་ཕྱིར་དང་། དྲི་མེད་ཀྱི་གཟུགས་གསུངས་
པའང་འདི་ལ་དགོངས་པའི་ཕྱིར། རྫས་ལས་བྱུང་བའི་བསོད་ནམས་བདུན་དང་། རྫས་
ལས་བྱུང་བ་མ་ཡིན་པའི་བསོད་ནམས་བདུན། ཡིད་གཞན་དུ་གཡེངས་པ་ནའང་རྣམ་
པར་འཕེལ་བར་གསུངས་པ་འདི་ལ་དགོངས་ནས་གསུངས་པའི་ཕྱིར། སྲོག་གཅོད་སོགས་
རང་གིས་མ་བྱས་ཀྱང་གཞན་ལ་བཅོལ་བས་ལས་ལམ་གྱི་དངོས་གཞི་འབྱུང་བར་གསུངས་
པ་ཡང་འདི་ལ་དགོངས་ནས་གསུངས་པའི་ཕྱིར། སོགས་པས་མཐོང་ལམ་ལ་མཉམ་པར་
བཞག་པའི་འཕགས་ལམ་ཡན་ལག་བརྒྱད་ཡོད་པར་གསུངས་པ་དང་། དགེ་སློང་ཡིད་
གཞན་དུ་གཡེང་བའི་ཚེ། དགེ་སློང་གི་སྡོམ་པ་དང་ལྡན་པར་གསུངས་པ། སོ་ཐར་གྱི་
སྡོམ་པ་ཆུ་ལོན་ལྟར་གསུངས་པ། ཆོས་ཀྱི་སྐྱེ་མཆེད་ཀྱི་གཟུགས་གསུངས་པ་རྣམས་འདི་
ལ་དགོངས་ནས་གསུངས་པའི་ཕྱིར། རྫ་ས་ལས་བྱུང་བའི་བསོད་ནམས་བདུན་ནི་སྐུལ་
བྱེད་ཀྱི་མདོ་ལས། ཀུན་དགའ་ར་བ་གཙུག་ལག་ཁང༌། །མལ་སྟན་འཚོ་བ་ནར་མ་དང་། །
གློ་བུར་ནད་པ་ནད་གཡོག་དང་། །ཡུལ་ངན་བྱུང་ཚེ་སྦྱིན་པ་ནི། །རྫས་ལས་བྱུང་བའི་
བསོད་ནམས་བདུན། །ཞེས་གསུངས་པ་ལྟར་རོ། རྫ་ས་ལས་མ་བྱུང་བའི་བསོད་ནམས་
-167-

YLUTA རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ ...བ
བདུན་ནི། དེ་ཉིད་ལས། བཞུགས་དང་གཤེགས་རྩོམ་ལམ་ཞུགས་དང་། །ཕྱིན་པ་ཐོས་དང་
མཐོང་བ་དང་། །ཆོས་ཐོས་བསླབ་པའི་གཞི་འཛིན་ལ། དགའ་དང་དད་པ་སྐྱེས་པ་ནི།
རྫས་ལ་མ་ལྟོས་བསོད་ནམས་བདུན། །ཞེས་གསུངས་པ་ལྟར་རོ། །
གཉིས་པ་ནི། ཐར་པ། །དམ་པའི་དོན་དུ་དགེ་རྩ་བ། །ཞེས་སོགས་རྐང་པ་ཕྱེད་དང་
དྲུག་གི་སྐབས་སུ། ལུང་དུ་བསྟན་པ་ཡང་ཡིན། རྣམ་སྨིན་དཀར་བའི་རིགས་སུ་གནས་
པས་རབ་ཏུ་ཕྱེ་བ་ཡང་ཡིན་པའི་གཞི་མཐུན་པར་དམིགས་པ་དགེ་བའི་མཚན་ཉིད། དབྱེ་
ན དོན་དམ་པའི་དགེ་བ། ངོ་བོ་ཉིད་ཀྱི་དགེ་བ། མཚུངས་ལྡན་གྱི་དགེ་བ། ཀུན་སློང་
གི་དགེ་བ་བཞི་གསུངས་པའི་དང་པོ་ནི། ཐར་པ་ལྟ་བུ་སྟེ། འདི་དགེ་བ་བཏགས་པ་བ་
ཡིན་ཏེ། མངོན་པ་གོང་མ་ལས། དོན་དམ་པའི་དགེ་བ་གང་ཞེ་ན། དེ་བཞིན་ཉིད་དོ། །ཞེས་
གསུངས། གཉིས་པ་ནི། ངོ་ཚ་ཤེས་པ་དང་ཁྲེལ་ཡོད་པ་ལྟ་བུ།
གསུམ་པ་ནི། དགེ་བ་དང་མཚུངས་ལྡན་གྱི་སེམས་བྱུང་ལྟ་བུ། བཞི་པ་ནི། དེ་དག་
གིས་ཀུན་ནས་བསླངས་པའི་ལས་ལྟ་བུ། ལུང་དུ་བསྟན་པ་ཡང་ཡིན། རྣམ་སྨིན་གནག་
པའི་རིགས་སུ་གནས་པར་རབ་ཏུ་ཕྱེ་བ་ཡང་ཡིན་པའི་གཞི་མཐུན་པར་དམིགས་པ་མི་
དགེ་བའི་མཚན་ཉིད། དབྱེ་ན དོན་དམ་པའི། ངོ་བོ་ཉིད་ཀྱི། མཚུངས་ལྡན་གྱི། ཀུན་
སློང་གི་མི་དགེ་བ་བཞི་གསུངས་པའི་དང་པོ་ནི། འཁོར་བ་ལྟ་བུ་སྟེ། འདི་མི་དགེ་བ་བཏགས་
པ་བ་ཡིན་ཏེ། མངོན་པ་གོང་མར། དོན་དམ་པའི་མི་དགེ་བ་གང་ཞེ་ན། འཁོར་བ་ཐམས་
ཅད་དོ། ཞེས་གསུངས། གཉིས་པ་ནི། ཁོང་ཁྲོ་ལྟ་བུ། གསུམ་པ་ནི། དེ་དང་མཚུངས་
ལྡན་གྱི་སེམས་བྱུང་ལྟ་བུ། བཞི པ་ནི། དེས་ཀུན་ལས་བསླངས་པའི་ལུས་ངག་གི་ལས་ལྟ་
བུ རྣམ་སྨིན་དཀར་ནག་གང་རུང་དུ་ལུང་བསྟན་དུ་མེད་པའི་རིགས་སུ་གནས་པས་རབ་
ཏུ་ཕྱེ་བའི་ཆོས་སུ་དམིགས་པ། ལུང་མ་བསྟན་གྱི་ལས་ཀྱི་མཚན་ཉིད། དབྱེ་ན་བཞི་ལས།
དང་པོ་ནི། འདུས་མ་བྱས་གསུམ་ལྟ་བུ། གཉིས་པ་ནི། དབང་པོ་གཟུགས་ཅན་པ་ལྟ་བུ།
-168-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ།
གསུམ་པ་ནི། ཁམས་གོང་མའི་སས་བསྡུས་ཀྱི་ཉོན་མོངས་པ་མཚུངས་ལྡན་དང་བཅས་
པ་ལྟ་བུ། བཞི་པ་ནི། ལུས་སེམས་ཀྱིས་ཀུན་ནས་བསླང་པའི་ལུས་ངག་གི་ལས་ལྟ་བུའོ།
༼རྣམ་པར་རིག་བྱེད་མ་ཡིན་པའི་དབྱེ་བ་བསྟན་པ། ༽
གསུམ་པ་རྣམ་པར་རིག་བྱེད་མ་ཡིན་པའི་དབྱེ་བ་སྟོན་པ་ལ། བསྟན་བཤད་གཉིས།
དང་པོ་ནི། རྣམ་རིག་མིན་རྣམ་གསུམ་ཤེས་བྱ། །ཞེས་སོགས་རྐང་པ་གཉིས་ཀྱི་སྐབས་
སུ། དེ་ལ་གསུམ་སྟེ། སྡོམ་པ་སྡོམ་མིན་བར་མ་གསུམ་ཡོད་པའི་ཕྱིར། དེ་གསུམ་སོ་སོའི་
ངོ་བོ་བཞག་ཏུ་ཡོད་དེ། རང་གི་ངོ་སྐལ་གྱི་ཉེས་པའམ་ཁ་ན་མ་ཐོ་བའི་རྒྱུན་སྡོམ་པར་
བྱེད་པའི་རིགས་སུ་གནས་པས་རབ་ཏུ་ཕྱེ་བ་སྡོམ་པའི་མཚན་ཉིད། དབྱེ་ན། སོ་ཐར།
བསམ་གཏན། ཟག་མེད་ཀྱི་སྡོམ་པ་གསུམ། གཞན་ལ་གནོད་པ་ཆེན་པོ་བྱེད་པ་ལ་ཞུགས་
ཤིང་། རང་གི་གཉེན་པོར་གྱུར་པའི་སྡོམ་པ་ཐོབ་ན་གཏོང་བར་བྱེད་པའི་རིགས་སུ་གནས་
པས་རབ་ཏུ་ཕྱེ་བ་སྡོམ་མིན་གྱི་མཚན་ཉིད། ལུང་དུ་བསྟན་པ་གང་ཞིག་སྡོམ་པ་དང་སྡོམ་
མིན་གང་རུང་མ་ཡིན་པར་དམིགས་པ། བར་མའི་མཚན་ཉིད། སྡོམ་མིན་ནི་གང་ཟག་
གི་རྒྱུད་ཀྱི་སྲོག་གཅོད་ཀྱི་ལས་ལྟ་བུ། གཉིས་པ་རྒྱས་པར་བཤད་པ་ལ། སྡོམ་པ་ལྡན་ཚུལ།
ཐོབ་གཏོང་། ལྡན་པའི་གང་ཟག་བཤད་པའོ། དང་པོ་ནི། བསྟན། བཤད་གཉིས། དང་པོ་ནི།
༼སྡོམ་པའི་དབྱེ་བ། ༽
སྡོམ་པ་སོ་སོར་ཐར་ཅེས་བྱ། །ཞེས་སོགས་རྐང་པ་གཉིས་ཀྱི་སྐབས་སུ། སྡོམ་པ་ལ་
གསུམ་ཡོད་དེ། སོ་ཐར། བསམ་གཏན་། ཟག་མེད་ཀྱི་སྡོམ་པ་དང་གསུམ་ཡོད་པའི་ཕྱིར།
- 169-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ n
རང་གི་མི་མཐུན་ཕྱོགས་སུ་གྱུར་པའི་འཆལ་ཚུལ་གྱི་གཉེན་པོའི་རིགས་སུ་གནས་པས་
རབ་ཏུ་ཕྱེ་བའི་ཆོས་འདི་པའི་སྤོང་བ་གཟུགས་ཅན་པ་ཡང་ཡིན། འདོད་པའི་སས་བསྡུས་
པ་ཡང་ཡིན་པའི་གཞི་མཐུན་པར་དམིགས་པ་སོ་ཐར་གྱི་སྡོམ་པའི་མཚན་ཉིད། སྐབས་
འདིར་སོ་ཐར་གྱི་སྡོམ་པ་ལ་གཟུགས་ཅན་གྱིས་ཁྱབ་སྟེ། འཆལ་ཚུལ་ལ་མི་དགེ་བའི་
གཟུགས་ཅན་གྱི་ཁྱབ་པའི་ཕྱིར་ཏེ། འཆལ་བའི་ཚུལ་ཁྲིམས་མི་དགེའི་གཟུགས། །དེ་
སྤོང་ཚུལ་ཁྲིམས་རྣམ་གཉིས་སོ། །ཞེས་གསུངས་པ་དང་། འདུལ་བ་རྒྱ་མཚོའི་སྙིང་པོ་
ལས། ལྡོག་པ་དེ་ཡང་ལུས་ངག་ལས། །གཟུགས་ཅན་ཡིན་ཞེས་འདོད་པ་དང་། །སྤོང་
བའི་སེམས་པ་རྒྱུན་ཆགས་པ། ས་བོན་དང་བཅས་ཡིན་ནོ་ཞེས། །རང་གི་སྡེ་པ་གོང་འོག་
སྨྲ ཞེས་གསུངས། དབྱེ་ན་སོ་ཐར་རིགས་བརྒྱད། བསྡུ་ན་རྟེན་གྱི་སྒོ་ནས། ཁྱིམ་
པའི་སོ་ཐར་གྱི་སྡོམ་པ། རབ་བྱུང་གི་སོ་ཐར་གྱི་སྡོམ་པ་གཉིས་སུ་འདུ། རྫས་རིགས་ཀྱི་
སྒོ་ནས། དགེ་སློང་། དགེ་ཚུལ། དགེ་བསྙེན། བསྙེན་གནས་ཀྱི་སྡོམ་པ་བཞིར་འདུ་སྟེ།
རྫས་སུ་རྣམ་པ་བཞི་ཡིན་ནོ། མཚན་ལས་མིང་ནི་འཕོ་བའི་ཕྱིར། །ཞེས་གསུངས། །མིང་
གི་རྣམ་གྲངས་ངེས་ཚིག་དང་བཅས་པ་བཤད་པ་ནི། ཚུལ་ཁྲིམས་དང་ནི་ལེགས་སྤྱད་དང་། །
ལས་དང་སྡོམ་པ་ཞེས་བྱའོ། །ཞེས་གསུངས། །སློབ་དཔོན་འཕགས་པ་ཐོགས་མེད་ཀྱིས།
རྩ་བ། རྒྱན། །བྱུག་པ། །སྤོས་ཞེས་གསུང་ཞིང་། །ངེས་འབྱུང་ཚུལ་ཁྲིམས་ཞེས་
བཤད་དོ། འཆལ་ཚུལ་གྱི་གདུང་བ་སེལ་བར་བྱེད་པས་ཚུལ་ཁྲིམས། །དམ་པས་བསྔགས་
པའི་ལེགས་སྤྱད། །བྱ་བའི་རང་བཞིན་ཡིན་པས་ལས། །ཉེས་སྤྱོད་སྡོམ་པར་བྱེད་པས་
སྡོམ་པ། །ཡོན་ཏན་ཀུན་གྱི་གཞི་རྟེན་བྱེད་པས་གཞིའམ་རྩ་བ། དང་པོར་སྡོམ་མིན་ལས་
ཐར་པས་སོ་ཐར་ཞེས་བྱ་སྟེ། །པྲ་ཏི་མོ ཀྵ་ཞེས་པའི་པྲ་ཏི་སོ་སོ་དང་མོཀྵ་ཐར་པ་ལ་འཇུག་
གོ །
ཁ་ཅིག །སོ་ཐར་སྡོམ་པ་ཡིན་ན་རྣམ་པར་རིག་བྱེད་མ་ཡིན་པའི་གཟུགས་ཡིན་པས་
-170-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ
ཁྱབ་ཟེར་བ་མི་འཐད་དེ། །དང་པོའི་རྣམ་རིག་རྣམ་རིག་མིན། །ཞེས་སོགས་ཀྱིས་གནོད་
པའི་ཕྱིར། རང་གི་མི་མཐུན་ཕྱོགས་སུ་གྱུར་པའི་འཆལ་ཚུལ་གྱི་གཉེན་པོ་བྱེད་པའི་
རིགས་སུ་གནས་པས་རབ་ཏུ་ཕྱེ་བ་ཡང་ཡིན། །བསམ་གཏན་གྱི་དངོས་གཞི་འམ་ཉེར་
བསྡོགས་གང་རུང་གིས་བསྡུས་པ་ཡང་ཡིན་པའི་གཞི་མཐུན་པར་གྱུར་པའི་ཚུལ་ཁྲིམས་
སུ་དམིགས་པ། །བསམ་གཏན་གྱི་སྡོམ་པའི་མཚན་ཉིད། །དབྱེ་ན་དངོས་གཞིའི་སས་
བསྡུས་ཀྱི་སྡོམ་པ། །ཉེར་བསྡོགས་ཀྱིས་སས་བསྡུས་པའི་སྡོམ་པ། །རྟེན་གྱི་སྒོ་ནས་སོ་
སྐྱེ་དང་། འཕགས་པའི་རྒྱུད་ཀྱི་བསམ་གཏན་སྡོམ་པ་གཉིས། །འདུས་བྱས་དང་ཟག་
མེད་ཀྱི་གཞི་མཐུན་པའི་སྡོམ་པར་དམིགས་པ། །ཟག་མེད་སྡོམ་པའི་མཚན་ཉིད། །དབྱེ་
ན། འདོད་པའི་རྟེན་ལ་ཡོད་པ། གཟུགས་ཀྱི་རྟེན་ལ་ཡོད་པ། གཟུགས་མེད་ཀྱི་རྟེན་
ལ་ཡོད་པའི་ཟག་མེད་སྡོམ་པ་སྟེ་གསུམ་ཡོད། །གཟུགས་མེད་ཀྱི་རྟེན་གྱི་འཕགས་པའི་
རྒྱུད་ལ་ཟག་མེད་སྡོམ་པ་ཡོད་དེ། ཟག་མེད་ནི། བསམ་གཏན་ཁྱད་པར་འདུ་ཤེས་
མེད །སེམས་ཅན་མ་གཏོགས་གཟུགས་མེད་ནའང་། ཞེས་འང་སྒྲ་སྨོས་པ་ལ་དོན་ཡོད་
པའི་ཕྱིར་དང་། དེའི་རང་འགྲེལ་ལས། ཟག་པ་མེད་པའི་སྡོམ་པ་ནི་འདོད་པའི་ཁམས་སུ་
སྐྱེས་པ་རྣམས་ལའང་ཡོད་ལ། བསམ་གཏན་ཁྱད་པར་ཅན་དང་འདུ་ཤེས་མེད་པའི་སེམས་
ཅན་དུ་སྐྱེས་པ་རྣམས་མ་གཏོགས་གཟུགས་མེད་པའི་ཁམས་སུ་སྐྱེས་པ་རྣམས་ལའང་ཡོད་
དེ། ཞེས་གསུངས།
གཉིས་པ་རྒྱས་བཤད་ནི། སྤང་བྱ་ལྔ་བརྒྱད་བཅུ་དང་ནི། །ཞེས་སོགས་རྐང་པ་
བཞིའི་སྐབས་སུ། །རྩ་བ་གསུམ། །ལོག་གཡེམ། ཆང་སྟེ། སྤང་བྱ་ལྔ་ཇི་སྲིད་འཚོའོ་
བར་དུ་སྤོང་བར་མནོས་པས་རབ་ཏུ་ཕྱེ་བའི་རིགས་སུ་གནས་པའི་སོ་ཐར་གྱི་སྡོམ་པར་
དམིགས་པ། དགེ་བསྙེན་སྡོམ་པའི་མཚན་ཉིད་ཡིན་ཏེ། འདུལ་བ་རྒྱ་མཚོའི་སྙིང་པོ་ལས།
གསོད་རྐུ་སྨྲ་དང་ལོག་པར་གཡེམ། མྱོས་འགྱུར་འཐུང་བ་ལྔ་སྤོང་བ། །དགེ་བསྙེན་གྱི་
-171-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ག
ནི་སྡོམ་པའོ། །ཞེས་གསུངས། རྩ་བ་བཞི་དང་ཡན་ལག་བཞི་སྟེ་སྤང་བྱ་བརྒྱད་ཉིན་ཞག་
གཅིག་གི་བར་དུ་སྤོང་བར་མནོས་པས་རབ་ཏུ་ཕྱེ་བའི་རིགས་སུ་གནས་པའི་སོ་ཐར་གྱི་
སྡོམ་པར་དམིགས་པ། །བསྙེན་གནས་སྡོམ་པའི་མཚན་ཉིད་ཡིན་ཏེ། དེ་ཉིད་ལས། རྩ་
བ་བཞི་དང་ཡན་ལག་བཞི། །བརྒྱད་སྤོང་བསྙེན་གནས་སྡོམ་པའོ། །ཞེས་གསུངས། །རྩ་
བ་བཞི་ཡན་ལག་དྲུག་སྟེ་བཅུ་ཇི་སྲིད་འཚོའི་བར་དུ་སྤོང་བར་མནོས་པའི་རིགས་སུ་གནས་
པས་རབ་ཏུ་ཕྱེ་བའི་རབ་བྱུང་གི་སྡོམ་པར་དམིགས་པ། དགེ་ཚུལ་གྱི་སྡོམ་པའི་མཚན་
ཉིད་ཡིན་ཏེ། དེ་ཉིད་ལས། རྩ་བ་བཞི་དང་ཡན་ལག་དྲུག །བཅུ་སྤོང་དགེ་ཚུལ་སྡོམ་
པའོ། །ཞེས་གསུངས། ལུས་ངག་གི་ཉེས་སྤྱོད་མཐའ་དག་ཇི་སྲིད་འཚོའི་བརབར་དུ་སྤོང་བར་
མནོས་པའི་རིགས་སུ་གནས་པས་རབ་ཏུ་ཕྱེ་བའི་རབ་བྱུང་གི་སྡོམ་པར་དམིགས་པ། དགེ་
སློང་གི་སྡོམ་པའི་མཚན་ཉིད་ཡིན་ཏེ། སྤང་བྱ་ལྔ་བརྒྱད་བཅུ་དང་ནི། །ཐམས་ཅད་སྤོང་
བ་མནོས་པ་ལས། དགེ་བསྙེན་དང་ནི་བསྙེན་གནས་དང༌། །དགེ་ཚུལ་ཆེད་དང་དགེ་སློང་
ཉིད། །ཅེས་གསུངས། དགེ་ཚུལ་ཆེད་ཅེས་བཤད་པ་དབུས་ཀྱི་གསལ་བྱེད་ཡིན་པས། དགེ་
ཚུལ་ཆེད་དང་ཞེས་པ་སྟེ། གཞན་རྣམས་ལའང་དེ་ལྟར་སྦྱོར་བའི་དོན་ཡིན་པའི་ཕྱིར། དེ་
ལ་དབྱེ་ན། དགེ་སློང་ཕ་མའི་སྡོམ་པ་གཉིས སྤང་བྱ་ཉིས་བརྒྱ་ལྔ་བཅུ་རྩ་གསུམ་དང་།
སྤང་བྱ་སུམ་བརྒྱ་དྲུག་ཅུ་རྩ་བཞི་ཇི་སྲིད་འཚོའི་བར་དུ་ཞེས་སོགས་སོ་སོར་བཞག ཉིས་
བརྒྱ་ལྔ་བཅུ་རྩ་གསུམ་ནི། ཕམ་པ་ཐུན་མོང་བ་བཞི། ལྷག་མ་བཅུ་གསུམ། སྤང་
ལྟུང་སུམ་ཅུ། འབའ་ཞིག་པ་དགུ་བཅུ། སོར་བཤགས་བཞི། ཉེས་བྱས་བརྒྱ་བཅུ་
གཉིས་སོ། མའི་སུམ་བརྒྱ་དྲུག་ཅུ་རྩ་བཞི་ནི་དེ་ཉིད་ལས། ཕམ་བརྒྱད་ལྷག་མ་ཉི་ཤུ་དང་། །
སྤང་བའི་ལྟུང་བྱེད་སུམ་ཅུ་གསུམ། །ལྟུང་བྱེད་འབའ་ཞིག་བརྒྱ་བརྒྱད་ཅུ། སོ་སོར་
བཤགས་པ་བཅུ་གཅིག་དང་། ཉེས་བྱས་བརྒྱ་དང་བཅུ་གཉིས་ཏེ། སུམ་བརྒྱ་དྲུག་ཅུ་རྩ་
བཞི་རྣམས། །སྤོང་བར་བྱེད་པ་དགེ་སློང་མ། ཞེས་གསུངས། ཞེས་ཟེར་ལ། དགེ་ཚུལ་
-172-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ།
མའི་སྡོམ་པ་ཐོབ་རྗེས་སུ་རྩ་བའི་ཆོས་དྲུག་དང་། རྗེས་མཐུན་གྱི་ཆོས་དྲུག་ཇི་སྲིད་འཚོའི་
བར་དུ་སྤོང་བར་མནོས་པས་རབ་ཏུ་ཕྱེ་བའི་རབ་བྱུང་གི་སྡོམ་པར་དམིགས་པ། དགེ་
སློབ་མའི་སྡོམ་པའི་མཚན་ཉིད་ཡིན་ཏེ། དེ་ཉིད་ལས་དགེ་ཚུལ་སྡོམ་པ་ཐོབ་རྗེས་སུ། །རྩ་
བའི་ཆོས་དྲུག་རྗེས་མཐུན་གྱི། །ཆོས་དྲུག་སྤོང་བའི་སྡོམ་པ་ནི། །དགེ་སློབ་མ་ཡི་སྡོམ་
པ་ཡིན། །ཞེས་གསུངས། དེས་ན་དགེ་བསྙེན་དང་དགེ་ཚུལ་དགེ་སློང་གི་སྡོམ་པ་གསུམ་
རིམ་བཞིན་དུ་བླངས་པའི་ཚེ། གསུམ་པོ་སོ་སོའི་ངོ་བོར་གྱུར་པའི་སྲོག་གཅོད་སྤོང་བའི་
སྤོང་བ་སོགས་སོ་སོར་གནས་ནས་སྤོང་པ་གཞན་རྣམས་འཕེལ་བ་ཡིན་ནམ། སྤོང་བ་
རྫས་ཐ་དད་པར་སྐྱེ་འམ་མི་སྐྱེ་ཞེ་ན་སྤོང་བ་རྫས་ཐ་དད་པར་སྐྱེ་སྟེ། དེ་ལྟ་མ་ཡིན་
ན་དགེ་སློང་གི་སྡོམ་པ་ཕུལ་ནས་དགེ་ཚུལ་དུ་གནས་པ་མི་རིགས་པར་ཐལ་བའི་
སྐྱོན་ཡོད་པའི་ཕྱིར། སྲོག་གཅོད་སྤོང་བའི་སྡོམ་པ་ལ་རྫས་ཐ་དད་པ་གསུམ་གང་ཟག་
གཅིག་གིས་རྒྱུད་ལ་ཡོད་པ་མི་འགལ་ཏེ། །སྡོམ་པ་གཟུགས་ཅན་རྫས་ཐ་དད་པ་ཡིན་
པའི་ཕྱིར་ཏེ། ཐ་དད་དེ་དག་འགལ་བ་མེད། ཅེས་གསུངས། སོ་ཐར་སྡོམ་པ་ལ་གཟུགས་
ཅན་གྱི་ཁྱབ་ཀྱི་བསམ་གཏན་དང་ཟག་མེད་ཀྱི་སྡོམ་པ་གཟུགས་ཅན་ནི་མ་ཡིན་ཏེ། དེ་
གཉིས་སེམས་ཀྱི་རྗེས་འབྲང་ཡིན་པའི་ཕྱིར། ཡིད་ཀྱི་སྡོམ་པ་དང་དབང་པོའི་སྡོམ་
པ་ཡོད་པའི་ཕྱིར། དང་པོ་གྲུབ་སྟེ། ཐ་མ་གཉིས་ནི་སེམས་རྗེས་འབྲང་། །ཞེས་གསུངས།
གཉིས་པ་གྲུབ་སྟེ། ཤེས་བཞིན་དང་ནི་དྲན་དག་གཉིས། །ཡིད་དང་དབང་པོའི་སྡོམ་
པ་ཡིན། ཞེས་གསུངས།
གཉིས་པ་ལྡན་ཚུལ་ནི། སོ་སོར་ཐར་གནས་ཇི་སྲིད་དུ། །ཞེས་སོགས་ཀྱི་
སྐབས་སུ། སོ་ཐར་གྱི་སྡོམ་པ་སྐད་ཅིག་མ་དང་པོ་ཐོབ་ནས་མ་བཏང་གི་བར་དུ་ད་ལྟར་
གྱི་རྣམ་པར་རིག་བྱེད་མ་ཡིན་པ་དང་ལྡན། སྐད་ཅིག་གཉིས་པ་ཕྱིན་ཆད་འདས་པའི་
རྣམ་པར་རིག་བྱེད་མ་ཡིན་པ་དང་ལྡན་པ་ཡིན་ཞིང་། སྡོམ་མིན་ལ་གནས་པའང་ལྡན་
-173-

(n རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
ཚུལ་དེ་དང་འདྲའོ། །བསམ་གཏན་གྱི་སྡོམ་པ་དང་ལྡན་པ་ནི། འདས་པའི་རྣམ་པར་
རིག་བྱེད་མ་ཡིན་པ་དང༌། མ་འོངས་པའི་རྣམ་པར་རིག་བྱེད་མ་ཡིན་པ་དང་ལྡན་
ནོ། འཕགས་པ་སྟེ། ཟག་མེད་ཀྱི་སྡོམ་པ་ནི། སྐད་ཅིག་དང་པོའི་ཚེ་རྣམ་པར་རིག་བྱེད་
མ་ཡིན་པ་ཁོ་ན་དང་ལྡན་ནོ། །
གསུམ་པ་ཐོབ་གཏོང་བཤད་པ་ལ། ཐོབ་ཚུལ་དང་གཏོང་ཚུལ་གཉིས། དང་པོ་ལ་
སྡོམ་པའི་ཐོབ་ཚུལ། སྡོམ་མིན་གྱི་ཐོབ་ཚུལ། བར་མའི་ཐོབ་ཚུལ་ལོ། །དང་པོ་ལ། ཇི་
ལྟར་ཐོབ་པ། གང་ཐོབ་པའོ། །དང་པོ་ལ། བསམ་གཏན་གྱི་སྡོམ་པའི། ཟག་མེད་ཀྱི་
སྡོམ་པའི། སོ་ཐར་གྱི་སྡོམ་པའི་ཐོབ་ཚུལ་ལོ།
དང་པོ་ནི། བསམ་གཏན་ལས་སྐྱེས་བསམ་གཏན་གྱི། །ཞེས་སོགས་རྐང་པ་ཕྱེད་དང་
གསུམ་གྱིས་འཆད། དེ་བཞག་ཏུ་ཡོད་དེ། བསམ་གཏན་གྱི་སྡོམ་པ་ནི་དངོས་གཞི་ཉེར་
བསྡོགས་གང་རུང་ལ་བརྟེན་ནས་ཐོབ། ཟག་མེད་ཀྱི་སྡོམ་པ་ནི་བསམ་གཏན་ས་དྲུག་
གང་རུང་ལ་བརྟེན་ནས་ཐོབ་པའི་ཕྱིར། སོ་ཐར་གྱི་སྡོམ་པ་དང་ཟག་མེད་ཀྱི་སྡོམ་པ་འགལ་
ཏེ། དང་པོ་ལ་འདོད་པའི་སས་བསྡུས་ཀྱིས་ཁྱབ། ཕྱི་མ་ལ་བསམ་གཏན་གྱི་སས་བསྡུས་
ཀྱིས་ཁྱབ་པའི་ཕྱིར་ཏེ། རང་འགྲེལ་ལས། ཟག་པ་མེད་པའི་བསམ་གཏན་གྱི་ས་ཐོབ་
པ་དེ་ཉིད་ཀྱིས་ཟག་པ་མེད་པའི་སྡོམ་པ་ཡང་འཐོབ་བོ། དེ་ལ་ཟག་པ་མེད་པ་ནི་བསམ་
གཏན་གྱི་ས་དྲུག་པོ་བསམ་གཏན་བཞི་དང་། མི་ལྕོགས་པ་མེད་པ་དང་། བསམ་གཏན་
ཁྱད་པར་ཅན་ཡིན་ནོ། ཞེས་གསུངས
གཉིས་པ་ནི། སོ་སོ་ཐར་ཞེས་པ། །ཞེས་སོགས་ཀྱི་སྐབས་སུ། སོ་ཐར་གྱི་སྡོམ་
པའི་ཐོབ་ཚུལ་བཞག་ཏུ་ཡོད་དེ། གཞན་དགེ་འདུན་ནམ། མཁན་སློབ་སོགས་ཀྱི་ལུས་
ངག་གི་རྣམ་པར་རིག་བྱེད་སོགས་ལས་ཐོབ་པ་ཡིན་པའི་ཕྱིར། སོགས་སྒྲ་སྨོས་པའི་དོན་
ཡོད་དེ། བསྙེན་རྫོགས་བཅུ་ལྟ་བུ་སྡུད་པར་བྱ་བའི་ཆེད་ཡིན་པའི་ཕྱིར། བསྙེན་རྫོགས་
-174-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ
བཅུ་ནི་རབ་བྱུང་གི་བསྙེན་རྫོགས་ངེས་པ་ལ་ཞུགས་པའི། ཚུར་ཤོག་གི་སྟོན་པར་ཁས་
བླངས། དྲི་བས་མཉེས་པའི། འཕྲིན་གྱི། བླ་མའི་ཆོས་བརྒྱད་སྤོང་བར་ཁས་བླངས་པའི།
སྐྱབས་སུ་འགྲོ་བའི། ཡུལ་མཐའ་ཁོབ་ཏུ་ལྔ་ཚོགས། དབུས་སུ་བཅུ་ཚོགས་ཀྱི་བསྙེན་
རྫོགས་སོ། །
འོ་ན། དགེ་འདུན་སྡེ་གཉིས་ལ་བསྙེན་པར་རྫོགས་པ། གསོལ་བཞིའི་སྔོན་ཆོག་
གི་ད་ལྟར་གྱི་ཆོ་ག་ལས་བསྙེན་པར་རྫོགས་པ་རྣམས་ཡོད་པ་མ་ཡིན་ནམ་ཞེ་ན། དེ་
རྣམས་ནི་ལྔ་ཚོགས་དང་བཅུ་ཚོགས་གང་རུང་གི་བསྙེན་རྫོགས་སུ་འདུ་ལ་བཅུ་པོ་འདི་སྤྱིར་
བསྙེན་པར་རྫོགས་ཚུལ་ཙམ་ལ་དབྱེ་བ་ཡིན་གྱི། སྔོན་ཆོག་བཅུ་དང་བརྒྱད་སོགས་ཀྱི་
རྣམ་གཞག་མི་འཐད་དོ། །
འོ་ན། སོ་ཐར་གྱི་སྡོམ་པ་རྣམས་དུས་ཇི་སྲིད་དུ་བླང་ཞེ་ན། བསྙེན་གནས་མ་གཏོགས་
པ་བདུན་ཇི་སྲིད་འཚོའི་བར་དུ་བླང་ལ། བསྙེན་གནས་ནི་ཉིན་ཞག་གཅིག་ཏུ་བླང་བར་
བྱ་སྟེ། སྐབས་འདིའི་དུས་ཀྱི་མཐའ་ལ་སྲོག་གི་མཐའ་དང་། ཉིན་ཞག་གི་མཐའ་གཉིས་སུ་
ངེས་པའི་ཕྱིར། ཁོ་ན་རེ། འོ་ན་ཟླ་བ་བྱུང་ངོ་ཅོག་གི་བཅུ་བཞི་དང་བཅོ་ལྔ་ལ་ཡོད་པའི་
བསྙེན་གནས་ཀྱི་སྡོམ་པ་དང་། ཆོ་འཕྲུལ་ཆེན་པོའི་ཚེས་གཅིག་ནས་བཅོ་ལྔའི་བར་གྱི་
བསྙེན་གནས་ཀྱི་སྡོམ་པ་དུས་ཅིག་ཅར་དུ་བླངས་པས་མི་སྐྱེ་པར་ཐལ། བསྙེན་གནས་ཀྱི་
སྡོམ་པ་ཉིན་ཞག་གཅིག་པའི་མཐའ་ཅན་ཡིན་པའི་ཕྱིར་ཞེ་ན་མ་ཁྱབ་ཏེ། དེ་ལྟར་བླངས་
པའི་ཚེ་དེ་ལྟ་བུའི་ཉིན་ཞག་གི་མཐའ་ཅན་གྱི་བསྙེན་གནས་ཀྱི་སྡོམ་པ་དེ་དང་དེ་དུས་
གཅིག་ཏུ་བླངས་པ་སོགས་སྐྱེ་ཞིང་། རང་རང་གི་ཉིན་ཞག་འདས་ན། རང་རང་གི་ངོ་
སྐལ་གྱི་བསྙེན་གནས་ཀྱི་སྡོམ་པ་གཏོང་ཡང་། བསྙེན་གནས་ཀྱི་སྡོམ་པ་མི་གཏོང་ཞིང་།
རང་ཉིད་ལ་ཉི་མ་དེ་དང་དེའི་བསྙེན་གནས་ཀྱི་སྡོམ་པ་མངོན་དུ་འགྱུར་བ་ཡིན་པའི་ཕྱིར་ཏེ།
རང་འགྲེལ་ལས། ཟླ་བ་ཕྱེད་ལས་སོགས་པ་ནི་ཉིན་ཞག་འདས་པས་སོ། །དུས་
-175-

|།:༢n རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཤེས་བྱ་བའི་ཆོས་དེ་ཅི་ཞིག་ཅེ་ན། དེ་ནི་འདུ་བྱེད་ཡོངས་སུ་སྟོན་པའི་ཚིག་བླ་དྭགས་ཡིན་
ཏེ། སྣང་བའི་གནས་སྐབས་ལ་ནི་གླིང་དག་ན་ཉིན་པར་ཞེས་བྱ་ལ། མུན་པའི་གནས་
སྐབས་ལ་ནི་མཚན་མོ་ཞེས་བྱའོ། །རེ་ཤིག་ཇི་སྲིད་འཚོའི་འོག་ཏུ་ནི་ཡང་དག་པར་བླངས་
པ་ཡོད་ཀྱང་། ལུས་བསྐལ་པ་མི་འདྲ་བའི་ཕྱིར་དང་། དེ་དང་དེ་སྦྱོར་བ་མ་བྱས་པའི་
ཕྱིར་དང་། མི་དྲན་པའི་ཕྱིར་སྡོམ་པ་མི་སྐྱེ་བར་རིགས་ན་ཡང་ཉིན་ཞག་གི་འོག་ཞག་
ལྔའམ་བཅུ་ཡང་རུང་སྟེ། བསྙེན་གནས་ཀྱི་སྡོམ་པ་ཡང་དག་པར་བླངས་པའི་བསྙེན་
གནས་ཀྱི་སྡོམ་པ་མང་པོ་སྐྱེ་བ་ལ་སུ་ཞིག་གེགས་བྱེད། ཅེས་གསུངས། སྡོམ་གསུམ་རྣམ་
གཞག་ལས་དེ་ཇི་ལྟ་བ་བཞིན་གསུངས་སོ། །
འོ་ན། བསྙེན་གནས་ཀྱི་སྡོམ་པ་དེ་ཚུལ་ཇི་ལྟར་བླང་བར་བྱ་ཞེ་ན། དམའ་བ་འདུག་
ཅེས་སོགས་ལ་བསྙེན་གནས་ཀྱི་སྡོམ་པ་ལེན་ཚུལ་ཡོད་དེ། འབོག་པ་པོ་ལས་གདན་དམའ་
བར་འདུག་སྟེ། དེས་སྨྲས་པའི་རྗེས་ཟློས་ལན་གསུམ་བྱས་པའི། སྤྱོད་ལམ་སྔར་ལས་
ཁྱད་པར་བའི་རྒྱན་གསར་པ་མི་བརྒྱན་ཞིང་། དུས་ནམ་ལངས་བར་དུ་སྟེ། སང་ཉི་མ་མ་
ཤར་བའི་བར་དུ་ཡན་ལག་བརྒྱད་ཚང་བར། ཡུལ་རབ་དགེ་སློང་། འབྲིང་དགེ་ཚུལ། ཐ་
མ་དགེ་བསྙེན་གྱི་སྡོམ་ལྡན་གཅིག་ལས། ཟས་མ་ཟོས་པའི་གོང་དུ་ནོད་པར་བྱ་བ་ཡིན་
པའི་ཕྱིར། ལེན་ཡུལ་དགེ་སློང་ངེས་པར་དགོས་པ་མ་ཡིན་ཏེ། ལུང་ལས། ཁྱིམ་བདག་
མགོན་མེད་ཟས་སྦྱིན་གྱིས་བསྙེན་གནས་འབོག་པར་བཤད་པའི་ཕྱིར་དང་། གནས་འཇོག་
གི་མདོ་ལས། རིགས་ཀྱི་བུའམ་རིགས་ཀྱི་བུ་མོ་དད་པ་དང་ལྡན་པས། ཡན་ལག་
བརྒྱད་དང་ལྡན་པའི་བསྙེན་གནས་བླངས་བར་འདོད་པས་ནང་པར་ལངས། དགེ་སློང་
ངམ། བྲམ་ཟེའམ། གཞན་གང་ཡང་རུང་བ་ཤེས་པ་ཞིག་གི་དྲུང་དུ་སོང་སྟེ། ཞེས་སོགས་
གསུངས་པའི་ཕྱིར། བསྙེན་གནས་ཀྱི་སྡོམ་པའི་ཡན་ལག་བརྒྱད་དུ་གྲངས་ངེས་ཏེ། རྩ་
བ་བཞི་སྤོང་བ་ཚུལ་ཁྲིམས་ཀྱི་ཡན་ལག །ཆང་སྤོང་བ་བག་ཡོད་ཀྱི་ཡན་ལག །གར་སོགས་
-176-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ
ཕྲེང་སོགས། མལ་ཆེ་མཐོ། དུས་མིན་ཟས་བགསུམ་སྤོང་བ་བརྟུལ་ཞུགས་ཀྱི་ཡན་
ལག་ཡིན་པའི་ཕྱིར་ཏེ། ཚུལ་ཁྲིམས་ཡན་ལག་བག་ཡོད་པའི། །ཡན་ལག་བརྟུལ་
ཞུགས་ཡན་ལག་སྟེ། །གཞི་གཅིག་དེ་བཞིན་གསུམ་རིམ་བཞིན། །དེ་ཡིས་དྲན་ཉམས་
དྲེགས་པར་འགྱུར། །ཞེས་གསུངས། འོ་ན་རང་འགྲེལ་ལས། གང་གིས་ཚེས་བརྒྱད་ལ་
རྟག་ཏུ་བསྙེན་གནས་ཀྱི་སྡོམ་པ་གསུངས་པ་དང་འགལ་བའི་ཕྱིར། སྙམ་ན། མི་འགལ་
ཏེ། དེའི་དོན་སྔར་ནས་ཀྱང་ནོད་པར་བྱའོ། ཞེས་གསུངས་པ་དང་། ཤན་པས་མཚན་མོ་
ཁོ་ན་སྲུང་ཞིང་། བྱི་བས་ཉིན་མོ་ཁོ་ན་སྲུང་པས་ཆོ་གའི་བསྙེན་གནས་ཀྱི་སྡོམ་པ་སྲུང་
པ་དང་འགལ་བའི་ཕྱིར། སྙམ་ན། མི་འགལ་ཏེ། དེའི་དོན་སྔར་ལེན་མྱོང་བ་སྔོན་དུ་སོང་
བས་ཕྱིས་ལེན་པ་ན་དེ་ལྟར་བྱས་པས་རུང་བར་བསྟན། ཕྱི་མའི་དོན་ནི། ལེགས་སྨོན་
ཙམ་ལ་དགོངས་པའི་ཕྱིར། དཀོན་མཆོག་གི་རྟེན་གྱི་དྲུང་དུ་རང་ཉིད་ཀྱིས་བླངས་པས་
མི་རུང་སྟེ། གཞན་ལ་ནོད་པར་བྱའོ་ཞེས་གསུངས། སྡོམ་གསུམ་རབ་དབྱེ་ལས། བྱེ་
བྲག་སྨྲ་བ་བསྙེན་གནས་ཀྱང་། །དགེ་སློང་ལས་ལེན་གང་ཟག་ནི། །གླིང་གསུམ་སྐྱེས་པ་
བུད་མེད་ལས། །འགྲོ་བ་གཞན་ལ་སྡོམ་པ་བཀག །མདོ་སྡེ་པ་རྣམས་དུད་འགྲོ་སོགས། །
འགྲོ་བ་གཞན་ལའང་སྐྱེ་བར་བཤད། །བླང་བའི་ཡུལ་ཡང་དགེ་བསྙེན་སོགས། །གང་
ཡང་རུང་ལ་བླང་བར་བྱ། །ཞེས་བྱེ་མདོ་གཉིས་ལུགས་མི་འདྲ་བ་བཤད་ནས།
རང་ལུགས་ནི་ངོ་བོ་ལ་གཟུགས་ཅན་གྱིས་ཁྱབ་པ་མ་གཏོགས་གཞན་འདྲ་ཞིང་།
རྒྱུད་སྡེ་འོག་མ་ལས། གསོ་སྦྱོང་ཡན་ལག་བརྒྱད་པའི་བསྙེན་གནས་སམ་སྨྱུང་གནས་ཡན་
ལག་བརྒྱད་པ་ཞེས་གསུངས་པ་འདི་མིང་འདྲ་ཡང་། དོན་མི་འདྲ་སྟེ། དེ་ནི་རྟེན་གྱི་
དྲུང་དུ་འདི་རང་ཉིད་ཀྱིས་བླངས་པས་སྐྱེ་བའི་ཕྱིར། དེས་ན་སྨན་པའི་མདོ་ཆོག་ལས
ཁྱིམ་པ་ཡིན་ན་བསྙེན་གནས་ཀྱི་ཁྲིམས་སྲུང་ཞེས་དང་། ཡན་ལག་བརྒྱད་དང་ལྡན་པའི་
གསོ་སྦྱོང་གི་སྡོམ་པ་བླང་བར་བྱ། ཞེས་གསུངས་པ་ཡང་རྒྱུད་སྡེ་ནས་བཤད་པ་དེ་
-177-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
ལ་དགོངས་སོ། འོ་ན་བསྙེན་གནས་ཀྱི་སྡོམ་ལྡན་ལ། དགེ་བསྙེན་གྱིས་ཁྱབ་བམ། ཞེ་ན་
མ་ཁྱབ་སྟེ། དགེ་བསྙེན་ལས་གཞན་པའི་ཁྱིམ་པ་དང༌། དགེ་ཚུལ་སོགས་ལ་ཡངཡང་བསྙེན་
གནས་ཀྱི་སྡོམ་པ་ཡོད་མོད་ཀྱི། འོན་ཀྱང་དཀོན་མཆོག་གསུམ་ལ་སྐྱབས་སུ་མ་སོང་བར་
བསྙེན་གནས་ཀྱི་སྡོམ་པ་མི་སྐྱེ་བའི་ཕྱིར་ཏེ། གཞན་ལའང་བསྙེན་གནས་ཡོད་མོད་ཀྱི། །
སྐྱབས་སུ་མ་སོང་བ་ལ་མེད། །ཅེས་གསུངས། འོ་ན་སྐྱབས་ཡུལ་གྱི་དཀོན་མཆོག་གསུམ་
གང་སྙམ་ན། དེ་སྟོན་པ་ནི།
༼སྐྱབས་ཡུལ་གྱི་དཀོན་མཆོག་གསུམ་ངོས་བཟུང་བ། ༽
གང་ཞིག་གསུམ་ལ་སྐྱབས་འགྲོ་སྟེ། །ཞེས་སོགས་བཞིའི་སྐབས་སུ། སྤྱི་དོན། གཞུང་
དོན། དང་པོ་ནི། སྐྱབས་ཡུལ་གྱི་དཀོན་མཆོག་གསུམ་ངོས་བཟུང་བ་། དེ་གྲོལ་བ་དོན་
གཉེར་གྱི་སྐྱབས་སུ་འོས་པའི་རྒྱུ་མཚན། རྒྱུ་གང་ལ་བརྟེན་པའི་ཚུལ་ཇི་ལྟར་གྱི་སྐྱབས་
སུ་འགྲོ་བ། སྐྱབས་སུ་སོང་བའི་ཕན་ཡོན། སྐྱབས་སུ་འགྲོ་བའི་བསླབ་བྱ་བཤད་པའོ།
དང་པོ་ནི། སངས་རྒྱས་སུ་བྱེད་པའི་བྱེད་ཆོས་སུ་གྱུར་བའི་གཟུགས་སྐུའི་རྒྱུད་ཀྱི་
ཟད་པ་དང་། མི་སྐྱེ་བའི་ཡེ་ཤེས་སངས་རྒྱས་དཀོན་མཆོག་ཡིན་གྱི། གཟུགས་སྐུ་དེ་སངས་
རྒྱས་དཀོན་མཆོག་མ་ཡིན་ཏེ། སྐབས་འདིར་ལོངས་སྐུ་ཁས་མི་ལེན། བདག་ཅག་
གི་སྟོན་པ་ལྟ་བུ་རྒྱལ་པོ་གཞོན་ནུ་དོན་གྲུབ་ཀྱི་ཕུང་པོའི་རྒྱུན་ཡིན་པས་སྡུག་བདེན་ཡིན་
པའི་ཕྱིར། དགེ་འདུན་དེའི་བྱེད་ཆོས་སུ་གྱུར་པའི་སློབ་པ་དང་མི་སློབ་པའི་རྒྱུད་ཀྱི་ལམ་
བདེན་དགེ་འདུན་དཀོན་མཆོག་ཡིན་གྱི་ཟུང་བཞི་ཡ་བརྒྱད་ཀྱི་དགེ་འདུན་དཀོན་མཆོག་
མ་ཡིན་ཏེ། ཟག་བཅས་ཡིན་པའི་ཕྱིར། འགོག་བདེན་ཆོས་དཀོན་མཆོག་ཡིན་གྱི། ལུང་
རྣམས་ཆོས་དཀོན་མཆོག་མ་ཡིན་ཏེ། ཟག་བཅས་ཡིན་པའི་ཕྱིར། རྟོགས་པའི་ལམ་
-178-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ
བདེན་རྣམས་དགེ་འདུན་དཀོན་མཆོག་ཏུ་བགྲང་ཟིན་གྱི། དགེ་འདུན་མ་ཡིན་ཏེ། །
བསྙེན་པར་རྫོགས་པའི་གང་ཟག་བཞི་ཚོགས་པ་མ་ཡིན་པའི་ཕྱིར། ཆོས་དཀོན་མཆོག་
མ་ཡིན་ཏེ། འདུས་བྱས་ཡིན་པའི་ཕྱིར། །དེ་སྐད་དུ གང་ཞིག་གསུམ་ལ་སྐྱབས་འགྲོ་སྟེ།།
སངས་རྒྱས་དགེ་འདུན་བྱེད་པའི་ཆོས། །མི་སློབ་པ་དང་གཉིས་ཀ་དང་། །མྱ་ངན་འདས་
ལ་སྐྱབས་སུ་འགྲོ། །ཞེས་དང༌། དེའི་འགྲེལ་བ་ལས། དེ་དག་ཀྱང་གང་ཞེ་ན། ཟད་པ་
ཤེས་པ་ལ་སོགས་པ་འཁོར་དང་བཅས་པ་ཡིན་ནོ། །གཟུགས་ཀྱི་སྐུ་ནི་སྔ་མ་དང་ཕྱི་
མར་ཡང་བྱེ་བྲག་མེད་པའི་ཕྱིར་རོ། ཞེས་གསུངས་ཤིང་། གཞི་འགྲེལ་ལས། །སངས་
རྒྱས་ལ་ཞེས་བྱ་བ་ནི། སངས་རྒྱས་སུ་བྱེད་པའི་ཆོས་ཟད་པ་དང་མི་སྐྱེ་བ་ཤེས་པ་ལའོ།
ཆོས་ལ་ཞེས་བྱ་བ་ནི་མྱ་ངན་ལས་འདས་པའོ། དགེ་འདུན་ལ་ཞེས་བྱ་བ་ནི་སློབ་པ་དང་
མི་སློབ་པ་ལ་སྟེ། དགེ་འདུན་དུ་བྱེད་པ་ལའོ། ཞེས་གསུངས་པའི་ཕྱིར།
ཁ་ཅིག །གཟུགས་སྐུ་སྐྱབས་གནས་མ་ཡིན་ཀྱང་། སངས་རྒྱས་ཡིན་ཏེ། དེའི་རྒྱུད་
ཀྱི་ཟད་མི་སྐྱེ་ཤེས་པའི་ཡེ་ཤེས་དེ་སངས་རྒྱས་སུ་བྱེད་པའི་བྱེད་ཆོས་ཡིན་པའི་ཕྱིར་དང་།
དེ་ཆོས་ཅན། སངས་རྒྱས་ཡིན་ཏེ། སངས་རྒྱས་ཐོབ་པའི་ཕྱིར་རོ། ཡང་དེ་ཆོས་
ཅན། སངས་རྒྱས་ཡིན་ཏེ། སངས་རྒྱས་འཕགས་པ་ཡིན་པའི་ཕྱིར་ཞེས་ཟེར། ཁྱབ་པ་
གསུམ་ག་མེད། སློབ་མི་སློབ་དགེ་འདུན་དེ་ལ། དེའི་རྒྱུད་ཀྱི་ལམ་བདེན་དེ་དགེ་འདུན་དུ་
བྱེད་པའི་བྱེད་ཆོས་ཡིན་པའི་ཕྱིར། བདག་ཅག་གི་སྟོན་པའི་གཟུགས་ཕུང་དང་། དེའི་
རྒྱུད་ཀྱི་དབང་པོ་གཟུགས་ཅན་ལྔ་དབང་ཤེས་རྣམས་ཆོས་ཅན། སངས་རྒྱས་སུ་ཐལ།
སངས་རྒྱས་ཐོབ་པའི་ཕྱིར། ལམ་བདེན་རྣམས་ཆོས་ཅན། དགེ་འདུན་དུ་ཐལ། དགེ་འདུན་
དཀོན་མཆོག་ཡིན་པའི་ཕྱིར། ཁྱབ་པ་གསུམ་ག་དགོས། ཁ་ཅིག །སངས་རྒྱས་ལ་
ངན་སེམས་ཀྱིས་ཁྲག་ཕྱུང་བའི་མཚམས་མེད་ཀྱི་ལས་མེད་པར་ཐལ། གཟུགས་སྐུ་སངས་
རྒྱས་མ་ཡིན། ཡེ་ཤེས་ལ་ཁྲག་སུས་ཀྱང་འབྱིན་མི་ནུས་པའི་ཕྱིར། ཞེ་ན་མ་ཁྱབ་སྟེ། སངས་
-179-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
རྒྱས་ཀྱི་རྟེན་ལ་གནོད་པ་བྱས་པས་སངས་རྒྱས་ལ་གནོད་པ་བྱས་པར་འགྱུར་པའི་
ཕྱིར དཔེར་ན། དབང་རྟེན་ཁོག་པ་ལ་གནོད་པ་བྱས་པས་དབང་པོ་གཟུགས་ཅན་པ་ལ་
གནོད་པ་བྱས་པར་འགྱུར་བ་བཞིན་ནོ། །གཞན་ཡང་ཆོས་ཤོག་མེ་ལ་བསྲེགས་པའི་ཆོས་
སྤོང་གི་ལས་མེད་པར་ཐལ། བརྡར་བཏགས་པའི་ཆོས་མངོན་པ་དེ་ཆོས་མངོན་པ་
མ་ཡིན། དོན་དམ་པའི་ཆོས་མངོན་པ་སུས་ཀྱང་མེ་ལ་སྲེག་མི་ནུས་པའི་ཕྱིར། འཁོར་
གསུམ། ཁོ་ན་རེ། གཟུགས་སྐུ་ལས་ཀྱི་ཁ་སྐོང་དུ་འོས་པ་ཐལ། །དེ་དགེ་སློང་རྣམ་དག་
གང་ཞིག །དེ་དཀོན་མཆོག་གཞན་མ་ཡིན་པའི་ཕྱིར་ཏེ། །དེ་སངས་རྒྱས་དཀོན་མཆོག་
མ་ཡིན་པའི་ཕྱིར། ཞེ་ན་མ་ཁྱབ་སྟེ། སངས་རྒྱས་ཐོབ་པའི་དཀོན་མཆོག་ཡིན་པས་དཀོན་
མཆོག་གཞན་ཡིན་པའི་ཕྱིར། ཁོ་ན་རེ། ལུང་ལས། ག་གོན་དང་བཟང་པོ་ལ་ཁྱེད་གཉིས་
ཚུར་ཤོག །སངས་རྒྱས་དང་ཆོས་ལ་སྐྱབས་སུ་སོང་ཞིག གང་ཡང་མ་འོངས་པའི་དུས་
ན་དགེ་འདུན་ཞེས་བྱ་བ་འབྱུང་བར་འགྱུར་བ་དེ་ལ་ཡང་སྐྱབས་སུ་སོང་ཞིག །ཅེས་
གསུངས་པ་ཇི་ལྟ་བུ་སྙམ་ན་དེ་ནི་མ་འོངས་པའི་རྩོད་དུས་ཀྱི་དགེ་སློང་བཞི་ཚོགས་ལྟ་
བུ་འདིར་དགེ་འདུན་ཡིན་པ་ལ་དགོངས་པ་ཡིན་ནོ། །དེས་ན་བྱེ་བྲག་སྨྲ་བའི་ལུགས་
ལ་དགེ་འདུན་དང་དགེ་འདུན་དཀོན་མཆོག་འགའགལ་ལམ་སྙམ་སྟེ་དཔྱད་དོ།
གཉིས་པ་ནི། དཀོན་མཆོག་གསུམ་པོ་དེ་གྲོལ་བ་དོན་གཉེར་གྱིས་སྐྱབས་སུ་འོས་
ཏེ། དེ་དེའི་སྐྱབས་གནས་མཐར་ཐུག་ཡིན་པའི་ཕྱིར། དེ་ལྟར་དུ་ཡང་ལུང་རིགས་གཉིས་
ཀྱི་གྲུབ་པའི་ཕྱིར་ཏེ། །རང་འགྲེལ་དུ་མདོ་རྒྱལ་མཚན་དམ་པ་དྲངས་པ་ལས། འཇིགས་
པས་སྐྲག་པའི་མི་རྣམས་ནི། །ཕལ་ཆེར་རི་དང་ནགས་ཚལ་དང་། །ཞེས་སོགས་ཀྱིས་དེ་
རྣམས་སྐྱབས་ཡུལ་རྣམ་དག་མ་ཡིན་པར་བསྟན་ནས། གང་ཚེ་གང་གི་སངས་རྒྱས་དང་། །
ཆོས་དང་དགེ་འདུན་སྐྱབས་སོང་བ། །སྡུག་བསྔལ་སྡུག་བསྔལ་ཀུན་འབྱུང་དང་། །སྡུག་
བསྔལ་ཡང་དག་འདས་པ་དང་། །འཕགས་ལམ་ཡན་ལག་བརྒྱད་བདེ་བས། །མྱ་ངན་
-180-

མཛོད་ཀྱི་སྤྱི་དོན་ས་གནས་བཞི་པ་བཤད་པ།
འདས་པར་འགྲོ་འགྱུར་དང་། །འཕགས་པའི་བདེན་པ་བཞི་པོ་དག །ཤེས་རབ་ཀྱིས་ནི་
ལྟ་བྱེད་པ། །སྐྱབས་དེ་གཙོ་བོ་ཡིན་པ་སྟེ། །སྐྱབས་དེ་མཆོག་ཏུ་གྱུར་བ་ཡིན། སྐྱབས་དེ་
ལ་ནི་བརྟེན་ནས་ཀྱང་། །སྡུག་བསྔལ་ཀུན་ལས་གྲོལ་བར་འགྱུར། །ཞེས་དང་། སངས་
རྒྱས་ཆོས་དང་དགེ་འདུན་རྣམས། །ཐར་པ་འདོད་པ་རྣམས་ཀྱི་སྐྱབས། །ཞེས་གསུངས།
རིགས་པས་གྲུབ་སྟེ། དཀོན་མཆོག་གསུམ་པོ་དེ། རང་འཇིགས་པ་མཐའ་དག་ལས་གྲོལ།
གཞན་འཇིགས་པ་མཐའ་དག་ལས་གྲོལ་བའི་ཐབས་ལ་མཁས། ཐུགས་རྗེ་ཆེན་པོ་ཉེ་
རིང་མེད་པར་ཀུན་ལ་འཇུག །ལུས་ཅན་མཐའ་དག་གི་མགོན་དང་དཔུང་གཉེན་ང
པར་གྱུར་པ་ཡིན་པའི་ཕྱིར།
གསུམ་པ་ནི། རང་སྡུག་བསྔལ་གྱིས་འཇིགས་ཤིང་དེ་ལས་སྐྱབས་པའི་ནུས་པ་ཡོད་
པར་ཡིད་ཆེས་པ་ལ་བརྟེན་ནས་། སྐྱབས་སུ་འགྲོ་བའི་ཕྱིར། སྐྱབས་སུ་འགྲོ་ཚུལ་
བཞག་དུ་ཡོད་དེ། འཇིགས་པ་དེ་ལས་བསྐྱབས་ཕྱིར་དུ། སྐྱབས་འོག་དུ་ཚུད་པར་དམ་
བཅའ་བ་ལྟ་བུ་ཡིན་པའི་ཕྱིར། །དེས་ན་སྡུག་བསྔལ་རྣམས་འཇིགས་པའི་གནས་སུ་
མཐོང་ཞིང་། དཀོན་མཆོག་ལ་དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་པའི་སྒོ་
ནས་འཇིགས་པ་དེ་ལས་སྐྱོབ་པའི་ཕྱིར་དུ་དཀོན་མཆོག་གསུམ་གྱི་སྐྱབས་འོག་དུ་ཚུད་
པར་ཁས་ལེན་ཞིང་། དམ་བཅའ་བས་རབ་ཏུ་ཕྱེ་བར་དམིགས་པ། འཇིགས་པ་དེ་ལས་
སྐྱོབ་པའི་ཕྱིར་དུ་དཀོན་མཆོག་ལ་སྐྱབས་སུ་འགྲོ་བའི་མཚན་ཉིད། སྐྱབས་འགྲོ་ལ་དབྱེ་
ན། སྐྱེས་བུ་ཆུང་ངུ་། འབྲིང་། ཆེན་པོའི་སྐྱབས་འགྲོ །རྒྱུ་དང་འབྲས་བུའི་སྐྱབས་འགྲོ་
སོགས་དུ་མ་ཡོད། །
བཞི་པ་ནི། དཀོན་མཆོག་ལ་སྙིང་ཐག་པ་ནས་སྐྱབས་སུ་འགྲོ་བ་ལ་ཕན་ཡོན་ཆེན་
པོ་དང་ལྡན་ཏེ། གནས་སྐབས་དང་མཐར་ཐུག་གི་འདོད་དོན་ཐམས་ཅད་བདེ་བླག་
ཏུ་འགྲུབ་པ། འགལ་རྐྱེན་ཉེར་འཚེ་ཐམས་ཅད་ཞི་བ། སོ་ཐར་གྱི་སྡོམ་པ་སོགས་ཡོན་
-181 -

།༢༡ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཏན་སྔར་མ་ཐོབ་པ་གསར་དུ་ཐོབ་པ། ཐོབ་ཟིན་གོང་དུ་འཕེལ་བ་སོགས་ཀྱི་ཕན་ཡོན་
བསམ་གྱིས་མི་ཁྱབ་པའི་ཕྱིར་ཏེ། སྐྱབས་སོང་བསོད་ནམས་གཟུགས་མཆིས་ན། ཁམས་
གསུམ་འདི་ཡང་སྣོད་དུ་ཆུང༌། །ཞེས་སོགས་མཐའ་ཡས་སོ །
ལྔ་པ་ནི། སོ་སོའི་བསླབ་བྱ་དང་ཐུན་མོང་གི་བསླབ་བྱ་སོགས་ཡོད་དེ་གོ་སླའོ། །
གཉིས་པ་ནི། སྐྱབས་ཡུལ་གྱི་དཀོན་མཆོག་གསུམ་བཞག་ཏུ་ཡོད་དེ། གཟུགས་སྐུའི་རྒྱུད་
ཀྱི་ཟད་མི་སྐྱེ་ཤེས་པའི་ཡེ་ཤེས་སངས་རྒྱས་དཀོན་མཆོག །སློབ་མི་སློབ་རྒྱུད་ཀྱི་ལམ་
བདེན་དགེ་འདུན་དཀོན་མཆོག །མྱང་འདས་ཆོས་དཀོན་མཆོག་ཡིན་པའི་ཕྱིར། གཉིས་
པ་གང་ལས་ཐོབ་པ་སྟོན་པ་ནི། འདོད་གཏོགས་ཐམས་ཅད་གཉིས་ཀ་དང་། ཞེས་སོགས་
རྐང་པ་གཉིས་ཀྱི་ངག་དོན། སོ་ཐར་སྡོམ་པ་གང་ལས་ཐོབ་པ་བཞག་དུ་ཡོད་དེ། ཆོ་
ག་སྦྱོར་དངོས་འཇུག་གསུམ་ག་ལས་ཐོབ། སྤང་བྱ་རང་གི་ངོ་སྐལ་གྱི་བཅས་རང་གཉིས་
ཀ་སྤོང་བ་ལས་ཐོབ། གཞི་སེམས་ཅན་དུ་སྟོན་མི་སྟོན་གཉིས་ཀ་ལས་ཐོབ། དུས་ད་ལྟ་
བ་དག་ལས་ཐོབ་པའི་ཕྱིར། །བསམ་གཏན་ཟག་མེད་སྡོམ་པ་ནི། །ཞེས་སོགས་རྐང་
པ་གཉིས་ཀྱི་ངག་དོན། བསམ་གཏན་དང་ཟག་མེད་ཀྱི་སྡོམ་པ་གང་ལས་ཐོབ་པ་བཞག་
དུ་ཡོད་དེ། དངོས་གཞི་ཁོ་ན་ལས་ཐོབ། དུས་གསུམ་ག་ལས་ཐོབ་པའི་ཕྱིར།
གཉིས་པ་སྡོམ་མིན་གྱི་ཐོབ་ཚུལ་ནི། སྡོམ་པ་མིན་པ་ཐམས་ཅད་དང་། །ཞེས་སོགས་
བཞི་ལས། བར་མའི་ཐོབ་ཚུལ་ནི། ལྷག་མའི་རྣམ་རིག་མིན་ཞིང་དང་། །ཞེས་སོགས་
རྐང་པ་གཉིས་ཀྱི་འཆད། གཉིས་པ་གཏོང་ཚུལ་ནི། བསླབ་པ་ཕུལ་དང་ཤི་འཕོས་དང་།
ཞེས་སོགས་རྐང་པ་བཞི་སྟེ་གོ་སླའོ། །
-182-

མཛོད་ཀྱི་སྤྱི་དོན་ནས་བཞི་པ་བཤད་པ
༼ སྡོམ་པ་ལྡན་པའི་གང་ཟག་སྟོན་པ།༽
བཞི་པ་སྡོམ་པ་ལྡན་པའི་གང་ཟག་སྟོན་པ་ནི། ཟ་མ་མ་ནིང་སྐྲ་མི་སྙན། །ཞེས་སོགས་
ཀྱི་སྐབས་སུ། མི་མ་ཡིན་པའི་འགྲོ་བ་ཐམས་ཅད་དང༌། མི་ཡིན་ཡང་ཕོ་མོའི་མཚན་གང་
རུང་དང་མི་ལྡན་པའི་ཟ་མ་དང་། མཚན་གཉིས་ཀ་དང་ལྡན་པའི་མ་ནིང་སོགས་དང་
བདུན་མ་ལོན་པའི་མི་རྣམས་སོ་ཐར་གྱི་སྡོམ་པ་གསར་དུ་སྐྱེ་བའི་རྟེན་ནམ་ཞིང་མ་ཡིན་
ཏེ། མདོ་རྩ་བར། མི་མ་ཡིན་པའི་འགྲོ་བ་པ་དང་བྱང་གི་སྒྲ་མི་སྙན་པ་ནི། སྡོམ་པའི་
ཞིང་ཉིད་མ་ཡིན་ནོ། །ཞེས་སོགས་དང་། འགྲེལ་བཤད་གང་སྤེལ་ལས། སོ་སོར་ཐར་
པ་ནི། མི་ཁོ་ན་ལ་ཡོད་ཀྱི་ལྷ་ལ་ནི་མེད་དེ། མདོ་ལས། ལྷ་རྣམས་ཀྱི་མི་དག་གི་གནས་
གསུམ་གྱི་ཟིལ་གྱིས་ནོན་ཏེ། དཔའ་བ་དང་བརྟན་པ་དང་ལྡན་པ་དང་ར་ཚངས་པར་
སྤྱོད་པ་ལ་གནས་པའོ། །ཞེས་གསུངས་ཏེ། འདིར་ཡང་ཚངས་པར་སྤྱོད་པ་ལ་གནས་པ་
ནི། རབ་ཏུ་བྱུང་བ་དང་བསྙེན་པར་རྫོགས་པ་དང་དགེ་སློང་གི་དངོས་པོར་གྱུར་པའོ།
ཞེས་བྱ་བའི་ཐ་ཚིག་གོ །ཞེས་སོགས་དང་། འདུལ་བ་རྒྱ་མཚོའི་སྙིང་པོ་ལས། དེ་
ལྟར་སོ་ཐར་རིགས་བརྒྱད་པོ། །གླིང་གསུམ་སྐྱེས་པ་བུད་མེད་ཀྱི། །རྟེན་ལ་སྐྱེ་ཡི་ཟ་
མ་དང༌། །མ་ནིང་མཚན་ཉིད་སོགས་ལ་མིན། །ཞེས་དང་། སྡོམ་གསུམ་རབ་དབྱེ་
ལས། ལྷ་དང་བྱིས་པའི་དགེ་སློང་ནི། །འདུལ་བའི་སྡེ་སྣོད་རྣམས་ལས་བཀག །ཅེས་
གསུངས། རིགས་པའི་སྒྲུབ་བྱེད་ཡོད་དེ། སྒྲ་མི་སྙན་པ་སོགས་ཀྱི་རྒྱུད་ལ་ངེས་འབྱུང་
རྣམ་དག་མི་སྲིད་ཅིང་། ལྷ་ལ་སོགས་པ་ལ་སྲིད་པ་བྱང་བའི་བསམ་པ་མི་ལྡན་པའི་ཕྱིར།
ཁོ་ན་རེ། མདོ་སྡེ་ལས། སྒོ་ང་ལས་སྐྱེས་པའི་ཀླུ་ཟླ་བ་ཕྱེད་ཕྱེད་ཀྱི་ཚེས་བརྒྱད་ལ་གནས་
ནས་ཕྱུང་སྟེ། བསྙེན་གནས་ལ་གནས་སོ་ཞེས་ཀླུ་ལ་བསྙེན་གནས་ཡོད་པར་གསུངས་
-183-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
པ་དང་། ལྷའི་དགེ་བསྙེན་དང་ལྷའི་བཙུན་པ་སོགས་ཡོད་པར་བཤད་པའི་ཇི་ལྟ་བུ་སྙམ་
ན་དང་པོ་གཉིས་ལེགས་སྤྱད་ཙམ་ལ་དགོངས། གསུམ་པ་ནི། མིའི་རྒྱལ་པོ་ལ་ལྷའི་
རྒྱལ་པོ་ཞེས་བརྗོད་པ་བཞིན།
གཉིས་པ་མདོར་བསྡུས་པའི་རྣམ་གྲངས་བཤད་པ་ལ། མཚན་ཉིད་དང་། མཚན་
གཞིའི་དབྱེ་བའོ། །
༼ལས་ལ་མཚན་ཉིད་རྒྱུ་འབྲས་སོགས་ཀྱི་སྒོ་ནས་དབྱེ་བ། ༽
དང་པོ་ནི། ལས་བདེ་མི་བདེ་དང་གཞན་ནི། །ཞེས་སོགས་རྐང་པ་གཉིས་ཀྱི་
ངག་དོན། །མདོ་ལས་གསུངས་པའི་བདེ་བའི་ལས། མི་བདེ་བའི་ལས། དེ་གཉིས་གང་
རུང་མ་ཡིན་པའི་ལས་གསུམ་བཞག་དུ་ཡོད་དེ། རིམ་པ་བཞིན་དུ་དགེ་མི་དགེ་བཏང་
སྙོམས་ཀྱི་ལས་གསུམ་དང་དོན་གཅིག་ཡིན་པའི་ཕྱིར། གཉིས་པ་ལ་ཡང་། རྒྱུ་འབྲས་ཀྱི་
སྒོ་ནས་དབྱེ་བ། རྟེན་གྱི་སྒོ་ནས། འབྲས་བུའི་སྒོ་ནས། ངོ་བོའི་སྒོ་ནས། བྱེད་ལས་ཀྱི་སྒོ་
ནས་དབྱེ་བའོ། །དང་པོ་ནི། བསོད་ནམས་བསོད་ནམས་མིན་མི་གཡོ། །ཞེས་དང་
བསོད་ནམས་འདོད་ཁམས་དགེ་བའི་ལས། །ཞེས་སོགས་སྤེལ་ནས། ངག་དོན། བསོད་
ནམས་ཀྱི་ལས་སོགས་གསུམ་བཞག་ཏུ་ཡོད་དེ། འདོད་པའི་སས་བསྡུས་ཀྱི་དགེ་བའི་
ལས་ལྟ་བུ་བསོད་ནམས་ཀྱི་ལས། མི་དགེ་བའི་ལས་རྣམས་བསོད་ནམས་མ་ཡིན་པའི་
ལས། ཁམས་གོང་མའི་སས་བསྡུས་ཀྱི་ལས་རྣམས་མི་གཡོ་བའི་ལས་ཡིན་པའི་ཕྱིར་ཏེ།
ཁམས་གོང་མའི་སས་བསྡུས་ཀྱི་འཕེན་བྱེད་དང་རྫོགས་བྱེད་ཀྱི་ལས་ཀྱི་རྣམ་སྨིན་འདོད་
ཁམས་སུ་འབྱིན་པ་མི་སྲིད་པའི་ཕྱིར། བདེ་བ་མྱོང་འགྱུར་ལ་སོགས་གསུམ། ཞེས་དང་།
བསམ་གཏན་གསུམ་པའི་བར་དགེ་བ། །ཞེས་སོགས་རྐང་པ་བཞི་སྤེལ་བའི་ངག་དོན།
-184-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ
བདེ་བ་མྱོང་འགྱུར་གྱི་ལས་སོགས་གསུམ་བཞག་ཏུ་ཡོད་དེ། བསམ་གཏན་གསུམ་པ་
མན་ཆད་ཀྱི་སས་བསྡུས་ཀྱི་དགེ་བའི་ལས་རྣམས་བདེ་བ་མྱོང་འགྱུར་གྱི་ལས། བཞི་པ་ཡན་
ཆད་ཀྱི་སས་བསྡུས་ཀྱི་ལས་རྣམས། བཏང་སྙོམས་མྱོང་འགྱུར་གྱི་ལས། མི་དགེ་བའི་
ལས་རྣམས་སྡུག་བསྔལ་མྱོང་འགྱུར་གྱི་ལས་ཡིན་པའི་ཕྱིར། འོ་ན་རྣམ་སྨིན་མྱོང་ངེས་ཀྱི་
ལས་ལ་དུ་ཡོད་ཅེ་ན། དེ་སྟོན་པ་ནི། ཉོན་མོངས་རབ་དང་དྲག་པོ་དང་། །ཞེས་སོགས་
རྐང་པ་བཞིའི་ངག་དོན། རྣམ་སྨིན་མྱོང་ངེས་ཀྱི་ལས་བཞག་ཏུ་ཡོད་དེ། ཀུན་ནས་ཉོན་
མོངས་པ་དྲག་པོ་དང་། རབ་ཏུ་དང་བ་དྲག་པོས་བྱས་པའི་དགེ་མི་དགེའི་ལས་དང་། ཡོན་
ཏན་གྱི་ཞིང་དཀོན་མཆོག་གསུམ་ལ་ཕན་གནོད་བྱས་པ། སྦྱོར་བའི་སྒོ་ནས་རྒྱུན་ཆགས་
སུ་བྱས་པའི་དགེ་མི་དགེའི་ལས་དང་། རང་གི་དལ་འབྱོར་གྱི་མི་ལུས་སྐྱེད་པའི་ཕ་མ་
བསམས་བཞིན་དུ་བསད་པར་བྱེད་པའི་ལས་རྣམས་སྤྱིར་རྣམ་སྨིན་མྱོང་ངེས་ཀྱི་ལས་ཡིན་
པའི་ཕྱིར། བྱེ་བྲག་ཏུ་མཐོང་ཆོས་ལ་མྱོང་ངེས་ཀྱི་ལས་སྟོན་པ་ལ། གང་དག་འགོག་
བྱམས་ཉོན་མོངས་མེད། ཅེས་སོགས་རྐང་པ་བཞིའི་ངག་དོན། མཐོང་ཆོས་ཚེ་འདི་ལ་
རྣམ་སྨིན་མྱོང་ངེས་ཀྱི་ལས་བཞག་ཏུ་ཡོད་དེ། སངས་རྒྱས་ཉན་ཐོས་ཀྱི་དགེ་འདུན་དང་
བཅས་པ་དང་། འགོག་པའི་སྙོམས་འཇུག་དང་། བྱམས་པའི་ཏིང་ངེ་འཛིན་དང་། ཉོན་
མོངས་མེད་པའི་ཏིང་ངེ་འཛིན་ལས་ལངས་མ་ཐག་པ་དང་། མཐོང་སྤང་གནས་འགྱུར་ཐོབ་
མ་ཐག་པའི་མཐོང་ལམ་པ་དང་། སྒོམ་སྤངས་གནས་འགྱུར་རྙེད་མ་ཐག་པའི་དགྲ་
བཅོམ་པ་ལས་བསམ་བཞིན་དུ་ལུས་ངག་གི་ཕན་པའམ་གནོད་པ་བྱས་པའི་ལས་རྣམས་
ཀྱི་རྣམ་སྨིན་གྱི་འབྲས་བུ་ཚེ་འདི་ལ་སྨིན་པར་འགྱུར་པའི་ཕྱིར། འོ་ན་སྨྱོ་བའི་སེམས་ལྟ་
བུའི་ངོ་བོ་གང་། དེའི་རྒྱུ་ལ་དུ་ཡོད་ཅེ་ན། དེ་སྟོན་པ་ནི། གཡེང་བའི་སེམས་ལ། །
ཞེས་སོགས་རྐང་པ་བཞིའི་ངག་དོན་བཞག་ཏུ་ཡོད་དེ། གཡེང་བ་སྟེ། སྨྱོ་བའི་སེམས་ཡིན་
ན་ཡིད་ཀྱི་ཤེས་པ་ཡིན་པས་ཁྱབ། རྒྱུ་སྔར་བཞིན་སྨྱོར་བཅུག་པའི་ལས་ཀྱི་རྣམ་སྨིན་
-185-

བ» རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། རྒྱ་
ལས་སྐྱེས་པ་དང་འཇིགས་སྐྲག་དང་མི་མ་ཡིན་ལ་སོགས་ཀྱིས་གནོད་པ་བྱས་པ་དང་།
འབྱུང་བ་ཆ་མ་སྙོམས་པ་དང་། མྱ་ངན་མི་བཟད་པས་ཡིད་གཟིར་བའི་དབང་གིས་བྱུང་།
རྟེན་སྒྲ་མི་སྙན་པ་མ་གཏོགས་པའི་འདོད་པའི་འགྲོ་བ་ལྔ་ག་ལ་ཡོད། འོ་ན་མདོ་ལས་ཡོན་
སྐྱོན་སྙིགས་མའི་ལས་གསུམ་གསུངས་པ་དེ་གང་སྙམ་ན། དེ་སྟོན་པ་ནི། ཡོན་སྐྱོན་
སྙིགས་མར་གསུངས་པ་ནི། ཞེས་གསུངས་ཏེ། དེ་བཞག་ཏུ་ཡོད་དེ། གཡོ་ནི་ལུས་སེམས་
གྱ་གྱུ་བྱེད་པས་ཡོན་པོ་ཡིན་ལ། དེས་ཀུན་ནས་བསླངས་པའི་ལས་རྣམས་ཡོན་པོའི་ལས།
ཞེ་སྡང་ནི་རང་གཞན་ལ་གནོད་པར་བྱེད་པའི་སྐྱོན་ཡིན་ལ། དེས་ཀུན་ནས་བསླངས་པའི་
ལས་རྣམས་སྐྱོན་གྱི་ལས། འདོད་ཆགས་ནི་ཚོན་གྱི་སྙིགས་མ་དང་འདྲ་བར་འབྲལ་བར་
དཀའ་བས་སྙིགས་མ་ཡིན་ལ། དེས་ཀུན་ནས་བསླངས་པའི་ལས་རྣམས་སྙིགས་མའི་
ལས་ཡིན་པའི་ཕྱིར། མདོ་ལས་གསུངས་པའི་དཀར་ནག་གི་ལས་བཞི་ངོས་འཛིན་པ་
ནི། དཀར་ནག་ལ་སོགས་བྱེ་བྲག་གིས། ཞེས་སོགས་རྐང་པ་གཉིས་ཀྱི་ངག་དོན་
ནི། དེ་བཞག་ཏུ་ཡོད་དེ། མི་དགེ་བའི་ལས་རྣམས་གནག་ལ་རྣམ་སྨིན་གནག་པའི་ལས།
གཟུགས་ཀྱི་སས་བསྡུས་ཀྱི་དགེ་བའི་ལས་རྣམས་དཀར་ལ་རྣམ་སྨིན་དཀར་བའི་ལས།
འདོད་པའི་སས་བསྡུས་ཀྱི་ལས་ལ་བསམ་པ་དཀར་ལ་སྦྱོར་བ་གནག་པ་དང༌། སྦྱོར་
བ་དཀར་ལ་བསམ་པ་གནག་པའི་ལས་རྣམས་དཀར་ནག་ཏུ་གྱུར་ལ་རྣམ་སྨིན་འདྲེས་
པའི་ལས། ཟག་མེད་ཀྱི་ལས་རྣམས་ངོ་བོ་མི་གནག་ཅིང་རྣམ་པར་སྨིན་པ་མི་འབྱིན་ཏེ།
ཟག་བཅས་ཀྱི་ལས་ཟད་པར་བྱེད་པའི་ལས་ཡིན་པའི་ཕྱིར། དང་པོ་གྲུབ་སྟེ། དེ་ངོ་བོ་
ཉོན་མོངས་ཅན་ཡིན་པས་གནག །རྣམ་སྨིན་ཡིད་མི་འོང་འབྱིན་པས་གནག་པའི་ཕྱིར།
གཉིས་པ་གྲུབ་སྟེ། དེ་རང་གི་ངོ་བོ་གཅིག་ལ་ཉོན་མོངས་ཅན་དང་མ་འདྲེས་པར་གནས་
པས་དཀར། རྣམ་སྨིན་ཡིད་འོང་འབྱིན་པས་དཀར་བའི་ཕྱིར། གསུམ་པ་གྲུབ་སྟེ། དེ་རང་
གི་ངོ་བོ་ཉོན་མོངས་ཅན་ཡིན་མིན་ཅི་རིགས་ཡོད་ལ། གང་རུང་གཅིག་ལ་མི་དགེ་བ་དང་
-186-

མཛོད་ཀྱི་སྤྱི་དོན་ནོར་ས་གནས་བཞི་པ་བཤད་པ།
འདྲེས་ཤིང་གནས། རྣམ་སྨིན་ཡང་ཡིད་འོང་ཡིད་མི་འོང་ཅི་རིགས་འབྱིན་པའི་ཕྱིར།
༼རྟེན་གྱི་སྒོ་ནས་དབྱེ་བ་སོགས་བཤད་པ། ༽
གཉིས་པ་རྟེན་གྱི་སྒོ་ནས་དབྱེ་བ་ནི། མི་སློབ་ལུས་ངག་ལས་ཡིད་ཉིད། ཅེས་
གསུངས་ཏེ། ཐུབ་པའི་ལས་གསུམ་དང་། གཙང་བྱེད་ཀྱི་ལས་གསུམ་བཞག་ཏུ་ཡོད་དེ།
མི་སློབ་པ་རྣམས་ཉོན་མོངས་སྤངས་པས་ན་ཐུབ་པ་ཡིན། དེའི་རྒྱུད་ཀྱི་ལུས་ངག་ཡིད་
གསུམ་གྱི་ལས་ཐུབ་པའི་ལས་གསུམ་རིམ་བཞིན་ཡིན། ལུས་ངག་ཡིད་གསུམ་གྱི་
ལེགས་སྤྱད་ཀྱི་ལས་གསུམ་གཙང་བྱེད་ཀྱི་ལས་གསུམ་རིམ་པ་བཞིན་དུ་ཡིན་པའི་
ཕྱིར། དེ་ལས་ཆེ་ལོང་བསྡུས་ནས་ནི། ཞེས་སོགས་གསུམ་གྱི་སྐབས་སུ། ལས་ཐམས་
ཅད་ཆེ་ལོང་རགས་རིམ་གྱི་སྒོ་ནས་བསྡུ་ནས། བཅུར་འདུ་སྟེ། དགེ་བའི་ལས་ལམ་
བཅུ་དང༌། མི་དགེ་བའི་ལས་ལམ་བཅུར་འདུ་བའི་ཕྱིར། མི་དགེ་ལས་ལམ་བཅུ་སོ་སོའི་
ངོ་བོ་ངོས་འཛིན་པ་ནི། སྲོག་གཅོད་པ་ནི་བསམས་བཞིན་དུ། ཞེས་སོགས་ཀྱི་སྐབས་
སུ། དེ་རྣམས་བཞག་ཏུ་ཡོད་དེ། བསམ་བཞིན་དུ་མ་ནོར་བར་རང་ལས་ཤེས་རྒྱུད་ཐ་དད་
པའི་སྲོག་བཅད་ན། སྲོག་གཅོད་ཀྱི་ལས་ལམ། བསམས་བཞིན་དུ་མ་ནོར་བར་རང་
ལས་ནོར་ཐ་དད་པའི་མིས་བདག་ཏུ་བཟུང་བའི་རྫས་བརྐུས་སམ། འཕྲོག་གམ། འཇབ་
བུས་བདག་གིར་བྱེད་ན། མ་བྱིན་ལེན་གྱི་ལས་ལམ། བགྲོད་བྱ་མིན་པ་གཞན་གྱིས་
བདག་གིར་བཟུང་བའི་ཆུང་མ་དང༌། རང་གི་ཆུང་མ་ཡིན་ཡང་ཡན་ལག་མ་ཡིན་པ་
ཁ་དང་བཤང་ལམ། ཡུལ་མ་ཡིན་པ་མཆོད་རྟེན་དང་གཙུག་ལག་ཁང་སོགས། དུས་མ་
ཡིན་པ་སྦྲུམ་མ་དང་། བསྙེན་གནས་ལ་གནས་པ་སོགས་ལ་འདོད་ལོག་སྤྱོད་ན། ལོག་
གཡེམ་གྱི་གཞིར་འགྱུར། འདུ་ཤེས་བསྒྱུར་ནས་སྨྲས་པའི་ཚིག་ཕ་རོལ་པོས་གོ་བ་ན་
-187-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
རྫུན་སྨྲ་བའི་ལས་ལམ། ཕ་རོལ་པོ་མཐུན་པ་དབྱེ་བའི་ཕྱིར་དུ་ཉོན་མོངས་ཅན་གྱིས་
སྨྲས་པའི་ཚིག་ཕ་རོལ་པོས་གོ་བ་ན་ཕྲ་མ། ཉོན་མོངས་ཅན་གྱིས་ཀུན་ནས་བསླངས་ཏེ་
སྨྲས་པའི་ཚིག་ཕལ་ཆེ་བ་ཀུན་ངག་འཁྱལ། གཞན་གྱི་ནོར་ལ་བདག་གིར་བྱེད་འདོད་
པའི་རྔམས་སེམས་རྣམས་བརྣབ་སེམས་སོ། །སེམས་ཅན་ཕ་རོལ་པོ་ལ་ཞེ་སྡང་བའི་སེམས་
རྣམས་གནོད་སེམས། དགེ་སྡིག་སོགས་མེད་པར་ལྟ་བ་རྣམས་ལོག་ལྟ་ཡིན་པའི་ཕྱིར།
དང་པོ་བདུན་པོ་ལས་དང་ལས་ལམ་གཉིས་ཀ་ཡིན། ཡིད་ཀྱི་གསུམ་པོ་ལས་ཀྱི་ལམ་
ཡིན་ཀྱང་ལས་དངོས་མ་ཡིན་ཏེ། གསུམ་ལམ་བདུན་ནི་ལས་ཀྱང་ཡིན། །ཞེས་གསུངས།
ཡང་དག་པའི་ཐ་སྙད་དང་དེ་ལས་ལོག་པའི་ཐ་སྙད་བརྒྱད་བཞག་ཏུ་ཡོད་དེ། མིག་གིས་
མཐོང་བ་ལ་མཐོང་། རྣ་བས་ཐོས་པ་ལ་ཐོས། ཡིད་ཀྱི་རྣམ་པར་ཤེས་པ་ལ་ཤེས། སྣ་ལྕེ་
ལུས་གསུམ་གང་རུང་གིས་མྱོང་ཞེས་པ་བཞི་དང་མིག་གིས་མ་མཐོང་བ་ལ་མ་མཐོང་།
ཞེས་སོགས་བཞི་སྟེ་བརྒྱད་ནི། ཡང་དག་པའི་ཐ་སྙད་བརྒྱད་དང་མིག་གིས། མཐོང་པ་
ལ་མ་མཐོང་། ཞེས་སོགས་བཞི་དང་། མིག་གིས་མ་མཐོང་བའི་མཐོང་ཞེས་སོགས་
བཞི་སྟེ། བརྒྱད་ནི་ལོག་པའི་ཐ་སྙད་བརྒྱད་ཡིན། འོ་ན་ལས་ལམ་རྣམས་ཀྱི་འབྲས་བུ་དུ་
རེ་འབྱིན་ཅེ་ན། རིམ་ཆེན་ཕྲེང་བ་ལས། སྲོག་གཅོད་པས་ནི་ཚེ་ཐུང་འགྱུར། །བྱི་བོ་བྱེད་
པས་དགྲ་དང་བཅས། །མ་བྱིན་ལེན་པས་དབུལ་པོར་འགྱུར། །རྫུན་སྨྲ་ཡིས་ནི་སྐུར་བ་
མང་། །ཕྲ་མ་ཡིས་ནི་མཛའ་དང་འབྱེད། །ཚིག་རྩུབ་ཀྱིས་ནི་མི་སྙན་ཐོས། །ཀྱལ་ཀ་ཡིས་
ནི་ངག་མི་བཙུན། །ཞེས་གསུངས་པ་དང༌། བརྣབ་སེམས་ཡིད་ལ་རེ་བ་འཇོམས།
གནོད་སེམས་འཇིགས་པ་འབྱིན་པར་བྱེད། །ལོག་པར་ལྟ་བས་ལྟ་ངན་ཉིད། །ཅེས་
གསུངས།
གསུམ་པ་ལས་ལ་འབྲས་བུའི་སྒོ་ནས་དབྱེ་བ་སྟོན་པ་ནི། དྲི་བཅས་སྤོང་བའི་ལམ་
དག་གི །ཞེས་གསུངས། སྤོང་ལམ་གྱི་འབྲས་བུ་བཞག་ཏུ་ཡོད་དེ། ཟག་བཅས་སྤོང་
-188-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ།
ལམ་གྱི་འབྲས་བུ་ལྔ་ཆར་ཡོད། ཟག་མེད་སྤོང་ལམ་གྱི་འབྲས་བུ་རྣམ་སྨིན་མ་གཏོགས་
པ་བཞི་ག་ཡོད་པའི་ཕྱིར།
། བཞི་པ་ལས་ལ་ངོ་བོའི་སྒོ་ནས་དབྱེ་བ་སྟོན་པ་ནི། གཅིག་གིས་སྐྱེ་བ་གཅིག་འཕེན་
ཏོ། །ཞེས་སོགས་རྐང་པ་གཉིས་ཀྱི་ངག་དོན། ལས་འཕེན་རྫོགས་ཀྱི་ཚུལ་བཞག་ཏུ་ཡོད་
དེ འཕེན་བྱེད་ཀྱི་ལས་གཅིག་གིས་རྣམ་སྨིན་གྱི་འབྲས་བུ་གཅིག་ཁོ་ན་འཕེན་པ་ཡིན་
གྱི་དུ་མ་འཕེན་པ་མེད། འཕེན་བྱེད་ཀྱི་ལས་དུ་མས་འབྲས་བུ་རྣམ་སྨིན་གྱི་སྐྱེ་བ་གཅིག་
འཕེན་པ་ཡང་མེད་ལ། རྫོགས་བྱེད་ཀྱི་ལས་ལ་མཐའ་གཅིག་ཏུ་མ་ངེས་པའི་ཕྱིར།
ལྔ་པ་བྱེ་བྲག་གི་སྒོ་ནས་དབྱེ་བ་ལ །སྤང་བྱ་སྒྲིབ་པ་གཉིས་བཤད་པ། རྟེན་བྱ་
བསོད་ནམས་བྱ་བའི་གཞི་བཤད་པ། ཆ་མཐུན་གྱི་དགེ་རྩ་གསུམ་བཤད་པ། རྣམ་གྲངས་
གཞན་བསྟན་པའོ། །
༼ མཚམས་མེད་ཀྱི་སྒྲིབ་པ་དང་ཉོན་མོངས་པའི་སྒྲིབ་པ་བཤད་པ།༽
དང་པོ་ནི་མཚམས་མེད་པ་ཡི་ལས་རྣམས་དང༌། །ཞེས་སོགས་རྐང་པ་བཞིའི་
སྐབས་སུ། སྤྱི་དོན། གཞུང་དོན། དང་པོ་ནི། མཚམས་མེད་ཀྱི་སྒྲིབ་པ། ཉོན་མོངས་པའི་
སྒྲིབ་པ། རྣམ་སྨིན་གྱི་སྒྲིབ་པ་བཤད་པའོ། དང་པོ་ནི། ལས་གཞན་གྱི་བར་དུ་མཚམས་
མ་བཅད་པར་སྐྱེ་བ་ཕྱི་མ་དེ་ཉིད་ལ་མནར་མེད་དུ་སྐྱེ་ངེས་ཀྱི་རིགས་སུ་གནས་པས་རབ་
ཏུ་ཕྱེ་བའི་ལས་སྒྲིབ་ཏུ་དམིགས་པ་མཚམས་མེད་ཀྱི་ལས་སྒྲིབ་ཀྱི་མཚན་ཉིད། དབྱེ་ན་
མཚམས་མེད་ལྔ་དང་། ཉེ་བའི་མཚམས་མེད་ལྔ། དང་པོ་ནི། རང་འགྲེལ་ལས།
མཚམས་མེད་པའི་ལས་རྣམས་ནི་ལས་ཀྱི་སྒྲིབ་པ་ཡིན་ཏེ། འདི་ལྟ་སྟེ། མ་གསོད་པ་དང་།
ཕ་གསོད་པ་དང༌། དགྲ་བཅོམ་པ་གསོད་པ་དང་། དགེ་འདུན་གྱི་དབྱེན་བྱེད་པ་དང༌། དེ་
- 189-

IUE རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
བཞིན་གཤེགས་པའི་སྐུ་ལ་ངན་སེམས་ཀྱིས་ཁྲག་འབྱིན་པའོ། །ཞེས་གསུངས་པ་ལྟར་
རོ། །གཉིས་པ་ནི། མ་དགྲ་བཅོམ་མ་སུན་བྱས་དང་། །བྱང་ཆུབ་སེམས་དཔའ་ངེས་
གནས་དང༌། །སློབ་པ་གསོད་དང་དགེ་འདུན་གྱི། །འདུ་བའི་སྒོ་ནི་འཕྲོག་པ་དག །
མཚམས་མེད་པ་དང་ཆ་འདྲ་སྟེ། ། ལྔ་པ་མཆོད་རྟེན་འཇིག་པ་ཡིན། །ཞེས་དང་།
རང་འགྲེལ་ལས། ལྔ་པོ་འདི་དག་ནི་གོ་རིམ་བཞིན་དུ་མཚམས་མེད་པ་ལྔ་དང་ཆ་འདྲ་
བ་ཡིན་ཏེ། གལ་ཏེ་མི་ཚངས་པར་སྤྱད་པ་པས་མ་དགྲ་བཅོམ་མ་སུན་པར་བྱེད་པ་དང་།
ངེས་པར་གཏོགས་པའི་བྱང་ཆུབ་སེམས་དཔའ་གསོད་པ་དང་། སློབ་པ་གསོད་པ་དང༌།
དགེ་འདུན་གྱི་ཞལ་དུ་འདུ་བའི་སྒོ་འཕྲོག་པ་དང་། མཆོད་རྟེན་འཇིག་པར་བྱེད་པའོ།
ཞེས་དང་། དཔུང་བཟང་གི་རྒྱུད་ལས་ཀྱང༌། ཉོན་མོངས་ཟད་པའི་མ་ནི་སུན་འབྱིན་
ཞིང་། །མཆོད་རྟེན་འཇིག་ཅིང་བྱང་ཆུབ་སེམས་དཔའ་གསོད། །སློབ་པ་གསོད་ཅིང་དགེ་
འདུན་མངའ་བ་ལ། །གང་ཞིག་འདོར་ཅིང་མ་བཀུར་རྐུ་འཕྲོག་པ། །མཚམས་མེད་སྡེ་
ལྔར་དེ་བཞིན་གཤེགས་པས་གསུངས། ཞེས་གསུངས། དེ་རྣམས་ལ་མཚམས་མེད་ཅེས་
བརྗོད་པའི་རྒྱུ་མཚན་དེ་གང་། དེ་རྣམས་ལ་མཚམས་མེད་དུ་འཇོག་པའི་རྒྱུ་མཚན་དེ་
གང༌། ཁམས་དང་འགྲོ་བ་གང་ཡིན་ནོ་ཅེ་ན། དང་པོ་ནི། དེ་རྣམས་ཀྱི་རྣམ་སྨིན་
གྱི་འབྲས་བུ་སྐྱེ་བ་ཕྱི་མ་དེ་ཉིད་ལ་མནར་མེད་དུ་སྨིན་པར་འགྱུར་བས་མཚམས་མེད་
ཅེས་བྱ་སྟེ། བསྐལ་པར་མནར་མེད་པར་སྨིན་འགྱུར་ཞེས་གསུངས། གཉིས་པ་ནི། ཕ་
མ་དགྲ་བཅོམ་བསད་པ་གསུམ་མཚམས་མེད་དུ་འཇོག་པའི་རྒྱུ་མཚན་ཡོད་དེ། དང་པོ་
གཉིས་བསད་པས་ཕན་འདོགས་ཀྱི་ཞིང་བསམ་་པསཔས་སྤངས་ཤིང་སྦྱོར་བས་དེ་གཉིས་མེད་
པར་བྱས་པའི་ཕྱིར། གསུམ་པ་བསད་པས་ཡོན་ཏན་གྱི་ཞིང་བསམ་པས་སྤངས་ཤིང་སྦྱོར་
བས་མེད་པར་བྱས་པའི་ཕྱིར་ཏེ། ཕན་འདོགས་པ་དང་ཡོན་ཏན་ཞིང་། །སྤངས་དང་
མེད་པར་བྱས་ཕྱིར་རོ། །ཞེས་གསུངས། གཉིས་པ་ནི། དེ་ཡང་ཕ་མ་མིའི་འགྲོ་བ་པ་
-190-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ།
བསད་ན་མཚམས་མེད་དུ་འགྱུར་གྱི། འགྲོ་བ་གཞན་གྱིས་ཕ་མ་བསད་ན་ཇེདེར་མི་འགྱུར་
ཏེ། མི་མ་ཡིན་པའི་འགྲོ་བ་པ་བསད་པས་བཅས་༣ལྡན་དགེ་སློང་ལ་ཕམ་པ་མི་
འབྱུང་
བའི་ཕྱིར།
རྒྱ་ཆེར་འགྲེལ་ལས། ཕ་བསད་པ་དང་། མ་བསད་པ་དང་། དགྲ་བཅོམ་པ་བསད་
པའི་མཚམས་མེད་པ་དག་གིས་སྐུར་པ་འདེབས་པར་བྱེད་ན་དགེ་འདུན་ལྷག་མར་འགྱུར་
ཏེ། དེ་གསུམ་ཕམ་པར་འགྱུར་པའི་ཕྱིར།
ཞེས་གསུངས། ཕ་མ་མིའི་འགྲོ་བ་པ་མཚན་གྱུར་པ་བསད་ཀྱང་མཚམས་མེད་དུ་
འགྱུར་ཏེ། མཚན་ནི་གཞན་དུ་གྱུར་ཀྱང་འགྱུར། ཞེས་གསུངས། འདུལ་བ་ལས་
ཀྱང་། དེ་ནི་སྐྱེས་པར་གཉིས་ལ་སྟེ། མཚན་གྱུར་པ་གཉིས་ལས་ཀྱང་ངོ་། །ཞེས་དང་།
ལུང་ལས། མ་ཡང་མ་ལགས། དགྲ་བཅོམ་པ་ཡང་མ་ལགས་པའི་བུད་མེད་བསད་
པས་མཚམས་མེད་པར་འགྱུར་བ་མཆིས་སམ། ཡོད་དེ། ཕ་མཚན་གྱུར་པ་བསད་པའོ།
ཞེས་གསུངས། བུད་མེད་གང་གི་ནུར་ནུར་པོ་ཟགས་པ་བུད་བུད་མེད་གང་གི་མངལ་དུ་བླུགས་
པ་ལས་སྐྱེས་པའི་མི་དེས་སྔ་མ་བསད་ན་མཚམས་མེད་དུ་འགྱུར་གྱི། ཕྱི་མ་གང་གི་མངལ་
དུ་སྐྱེས་པ་དེ་བསད་ཀྱང་མི་འགྱུར་ཏེ། སྔ་མ། མ་དངོས་ཡིན། ཕྱི་མ་དེའི་མ་དངོས་
མ་ཡིན་པའི་ཕྱིར་ཏེ། གང་གིས་ཟླ་མཚན་ལས་བྱུང་མ། །ཞེས་གསུངས། དེ་ཡང་
གསོད་སེམས་མེད་པར་བསད་པས་མཚམས་མེད་དུ་མི་གྱུར་སྟེ། སྔོན་བུ་ཞིག་གིས་
ཁྲིའུ་འོག་ན་མ་འདུག་པ་ལ་འདི་ན་མི་ཞིག་མི་འདུག་གོ་སྙམ་ནས། མཚོན་བསྐྱུར་ནས་
མ་བསད་པས་ན་མཚམས་མེད་མ་བྱུང་བར་གསུངས་པའི་ཕྱིར། ཁྲུས་པ་སྤྱི་གཅེར་གྱི་
བུས། སྦྲང་བུ་གསོད་འདོད་ཀྱི་བློས་ཕ་བསད་ཀྱང་མཚམས་མེད་མི་འབྱུང་བར་གསུངས་
པའི་ཕྱིར་ཏེ། ལྷས། དགའ་བོ་བློ་དང་ལྡན་པ་མཆོག་ཡིན་གྱི། །མཛའ་བཤེས་བློ་གྲོས་
ཆུང་བ་དེ་ལྟར་མིན། །བློ་གྲོས་ཆུང་ངུས་སྦྲང་བུ་གསོད་སྙམ་ནས། །ཐོ་བས་ཕ་ཡི་རྐང་པ་
-191-

༼ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
བཅོམ་ལ་ལྟོས། །ཞེས་གསུངས། འོ་ན་དགེ་འདུན་གྱི་དབྱེན་ཇི་ལྟ་བུ། དེའི་མཚམས་
མེད་ཇི་ལྟ་བུ་སྙམ་ན། དགེ་འདུན་སྡེ་གཉིས་ཐུགས་བརྩེ་མི་འཕྲོད་པའི་རང་བཞིན་ཅན་
ཡང་ཡིན། མ་བསྒྲིབ་ལུང་མ་བསྟན་ཡང་ཡིན་པའི་གཞི་མཐུན་པར་གྱུར་པའི་རྫས་ཡོད་
ཀྱིས་འདུ་བྱེད་ཀྱི་ཕུང་པོར་དམིགས་པ། དགེ་འདུན་དབྱེན་གྱི་མཚན་ཉིད་ཡིན་ཏེ།
དགེ་འདུན་དབྱེན་ནི་མི་འཕྲོད་པའི། །རང་བཞིན་ལྡན་པ་མ་ཡིན་ཆོས། །ཉོན་མོངས་
ཅན་མིན་ལུང་བསྟན་མིན། །ཞེས་གསུངས། དེ་འདྲའི་དབྱེན་དེ་དགེ་བ་མ་ཡིན་ཏེ། དེ་
རྒྱུད་ལྡན་གྱི་དགེ་རྩ་ཆད་པའི་གང་ཟག་ཡོད་པའི་ཕྱིར། དེ་མི་དགེ་བ་མ་ཡིན་ཏེ། དེ་རྒྱུད་
ལྡན་གྱི་མི་དགེ་བ་སྤངས་པའི་གང་ཟག་ཡོད་པའི་ཕྱིར། དེས་ན་ཕྱོགས་གཉིས་ཀའི་དགེ་
འདུན་དང་ཡང་དག་པར་ལྡན་ཏེ། །དེ་དང་དགེ་འདུན་ཡང་དག་ལྡན། །ཞེས་གསུངས་
པའི་ཕྱིར། དེ་ལྟ་བུའི་དགེ་འདུན་གྱི་དབྱེན་དེ་ལས་བྱུང་བ་ལ་ཁ་ན་མ་མཐོ་ཡིན། རྫུན་
ཆེན་ཡང་ཡིན་པའི་གཞི་མཐུན་པར་གྱུར་པའི་ལས་སྒྲིབ་དུ་དམིགས་པ། དེ་ལྟ་བུའི་
མཚམས་མེད་ཀྱི་མཚན་ཉིད། འདི་དགེ་སློང་ལྷས་བྱིན་ལྟ་བུ་དང་ཡང་དག་པར་ལྡན་
ཏེ། དེ་ཡི་ཁ་ན་མ་མཐོ་རྫུན། །དེ་དང་འབྱེད་པོ་ཡང་དག་ལྡན། །ཞེས་གསུངས། དེ་ཡང་
འབྱེད་ཚུལ་ནི། གང་ཟག་གང་གིས་འབྱེད་ན། དགེ་སློང་ལྷས་བྱིན་ལྟ་བུ་ལྟ་བ་དང་ཚུལ་
ཁྲིམས་རྣམ་པར་དག་པ་དང་ལྡན་པ་གཅིག་གིས་འབྱེད་དགོས་ཀྱི། ཁྱིམ་པ་དང་སྲེད་
པ་སྤྱད་པ་དང༌། ཚུལ་ཁྲིམས་འཆལ་བ་རྣམས་ཀྱིས་འབྱེད་མི་ནུས་ཏེ། སངས་རྒྱས་
ལ་འགྲན་འཇུག་བྱེད་པ་གང་ཞིག །དེ་དག་ལ་དགེ་འདུན་ཡིད་མི་ཆེས་པའི་ཕྱིར། གནས་
གང་དུ་འབྱེད་ན། བདག་ཅག་གི་སྟོན་པ་མངོན་སུམ་དུ་བཞུགས་པ་ལས་གནས་གཞན་དུ་
འབྱེད་ཀྱི། བདག་ཅག་གི་སྟོན་པའི་དྲུང་དུ་འབྱེད་མི་ནུས་སྟེ། སྟོན་པ་བཀའ་བཙན་ཞིང་
ཟིལ་ཆེ་བའི་ཕྱིར། གང་ཞིག་འབྱེད་ན་བྱིས་པའི་དགེ་འདུན་འབྱེད་ཀྱི། འཕགས་
པའི་དགེ་འདུན་འབྱེད་མི་ནུས་ཏེ། འཕགས་པ་རྣམས་བདེན་པ་མངོན་སུམ་དུ་མཐོང་
- 192-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ།
ཞིང་ཤེས་ནས་དད་པ་ཐོབ་པའི་ཕྱིར། བྱ་བའི་ཚད་ཇི་ལྟ་བུ་སྙམ་ན། བདག་ཅག་གི་སྟོན་
པ་ལས་གཞན་དགེ་སློང་ལྷས་བྱིན་ལྟ་བུ་ལ་སྟོན་པ་དང་། བདག་ཅག་གི་སྟོན་པའི་བསྟན་
པ་ལས་གཞན་ལྷས་བྱིན་གྱི་བཅས་པའི་བསླབ་ཚིགས་ལྔ་ལྟ་བུ་ལ་བཟོད་པ་སྟེ། དད་པ་
དང་ལམ་དུ་འཛིན་པ་ན་བྱེ་བ་ཡིན། བསླབ་ཚིགས་ལྔ་ནི། ཞོ་མི་འཐུང་། ཤ་མི་ཟ། ལན་
ཚ་ལ་ལོངས་མི་སྤྱོད། གོས་མ་དྲས་པར་བགོ །གྲོང་དང་གྲོང་ཁྱེར་སོགས་སུ་གནས་
པའོ། །འཁོར་ལོའི་དབྱེན་དེ་ཡུན་ཇི་ཙམ་དུ་གནས་སྙམ་ན། དེ་ཞག་གཅིག་ཏུ་མི་གནས་
ཏེ། ནམ་ལངས་ཁོངས་སུ་མཆོག་ཟུང་གཅིག་གིས་འདུམས་པར་བྱེད་པ་ཆོས་ཉིད་ཡིན་
པའི་ཕྱིར། དེའི་ངེས་པ་ནི། དེ་ལ་འཁོར་ལོའི་དབྱེན་ཞེས་བརྗོད་པའི་རྒྱུ་མཚན་ཡོད་དེ།
དེ་བྱུང་ནས་དགེ་འདུན་མ་འདུམས་ཀྱི་བར་ལ། གདུལ་བྱའི་རྒྱུད་ལ་འཕགས་ལམ་སྐྱེ་
བའི་གེགས་བྱས་པས་དེ་སྐད་དུ་བརྗོད་པའི་ཕྱིར།
མདོ་སྡེ་ལས་བརྒྱ་པ་ལས། དགེ་འདུན་བྱེ་བ་དེའི་ཚེ། དགེ་སློང་རྣམས་ཀྱི་རྣལ་འབྱོར་
ཡང་མེད། ཡིད་ལ་བྱེད་པ་ཡང་མེད། ཁ་ཏོན་བྱེད་པ་ཡང་མེད། མདོ་སྡེ་སེམས་པ་ཡང་
མེད། འདུལ་བ་སེམས་པ་ཡང་མེད། ཆོས་སྟོན་པ་སེམས་པ་ཡང་མི་དྲན་ཏེ། དགེ་བའི་
ཕྱོགས་ཐམས་ཅད་ཀྱི་བར་ཆད་དུ་འགྱུར་རོ། །དེ་འཛམ་བུ་གླིང་ཁོ་ན་ཡོད་ཀྱི། གླིང་
གཞན་ན་འགྲན་ཟླ་བདག་ཅག་གི་སྟོན་པ་མི་བཞུགས་པའི་ཕྱིར། འདི་ལ་མཐའ་དགེ་
སློང་དགུས་འགྲུབ་སྟེ། ཕྱོགས་རེར་དགེ་འདུན་ཚང་བར་འབྱེད་པའི་དགེ་སློང་གཅིག་སྟེ་
དགུ་དགོས་པའི་ཕྱིར།
དེ་སྐད་དུ། དགེ་སློང་ལྟ་སྤྱོད་ཚུལ་ལྡན་པས། །འབྱེད་དོ་གཞན་དུ་བྱིས་པ་རྣམས། །
སྟོན་དང་ལམ་གཞན་ལ་བཟོད་པ། །བྱེ་བའོ་དེ་ནི་མི་གནས་སོ། །དེ་ནི་འཁོར་ལོའི་དབྱེན་
དུ་འདོད། །འཛམ་བུའི་གླིང་ནའོ་དགུ་སོགས་ཀྱིས། །ཞེས་གསུངས། འཁོར་ལོའི་དབྱེན་
འདི་མི་འབྱུང་བའི་དུས་དེ་ལ་དྲུག་ཡོད་དེ། སངས་རྒྱས་མ་ཐག་པའི་གནས་སྐབས་ན་
-193-

༑ ༢ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ཁེ་ལ་ན
མི་འབྱུང་སྟེ། གདུལ་བྱ་རྣམས་དགའ་བ་ཤས་ཆེ་བའི་ཕྱིར། མྱ་ངན་ལས་འདས་ཚུལ་སྟོན་
པ་ན་མི་འབྱུང་སྟེ། གདུལ་བྱ་དེ་དག་སྐྱོ་བ་ཤས་ཆེ་བའི་ཕྱིར། བསྟན་པ་སྐྱོན་མ་བྱུང་བའི་
ལོ་བཅུ་གཉིས་ཀྱི་གནས་སྐབས་མི་འབྱུང་སྟེ། བསྟན་པ་སྐྱོན་མེད་པར་གནས་པའི་ཕྱིར།
མཆོག་ཟུང་གཅིག་མ་བྱུང་བའི་སྔ་རོལ་དུ་མི་འབྱུང་སྟེ། འདི་མཆོག་ཟུང་གཅིག་གིས་
འདུམས་པར་བྱེད་པ་ཆོས་ཉིད་ཡིན་པའི་ཕྱིར། སྟོན་པ་མྱ་ངན་ལས་འདས་རྗེས་སུ་མི་འབྱུང་
སྟེ། འགྲན་ཟླ་མེད་པའི་ཕྱིར། མཚམས་མ་བཅད་པའི་སྔ་རོལ་དུ་མེད་དེ། མཚམས་ནང་
གཅིག་ཏུ་བྱེ་བ་དགོས་པའི་ཕྱིར། དང་པོ་མཐའ་སྐྱོན་ཟུང་གཅིག་གི ། སྔ་རོལ་ཐུབ་པ་
ནོངས་པ་དང་། མཚམས་མ་བཅད་པ་དག་ཏུ་ཡང་། །འཁོར་ལོའི་དབྱེན་ནི་མི་འབྱུང་
ངོ་། །ཞེས་གསུངས། འཁོར་ལོའི་དབྱེན་འདི་སྟོན་པ་གཞན་གྱི་བསྟན་པ་ལ་མི་འབྱུང་
ཞིང་། བདག་ཅག་གི་སྟོན་པ་ཁོ་ནའི་བསྟན་པ་ལ་འབྱུང་བའི་རྒྱུ་མཚན་ཡོད་དེ། སྟོན་པ་
སློབ་ལམ་གྱི་གནས་སྐབས་སུ་བྲམ་ཟེ་བྱང་ཆུབ་སེམས་དཔའ་གྱུར་པ་ཞིག་གི་ཚེ། དྲང་
སྲོང་མངོན་ཤེས་ལྔ་དང་ལྡན་པ་ཞིག་གི་འཁོར་ཕྱེ་བས་དེ་དག་གི་ལས་ཀྱི་ལྷག་མ་ལུས་
པ་ཡིན་པའི་ཕྱིར། དགེ་སློང་ལྷས་བྱིན་དེའི་དུས་སུ་དྲང་སྲོང་དེ་ཡིན་པས་དེའི་སྨོན་ལམ་
གྱི་དབང་གིས་ཡིན་པའི་ཕྱིར། ཞེས་ཉན་ཐོས་སྡེ་པ་དག་ཟེར་རོ། ཞར་ལ་ལས་ཀྱི་དབྱེན་
ཇི་ལྟ་བུ་སྙམ་ན། མཚམས་ནང་གཅིག་ཏུ་དགེ་འདུན་སྡེ་གཉིས་བློ་མི་མཐུན་པའི་གསོ་
སྦྱོང་སོགས་ལས་བྱེད་པས་རབ་ཏུ་ཕྱེ་བར་དམིགས་པ། ལས་དབྱེན་གྱི་མཚན་ཉིད་ཡིན།
འདི་སྒྲ་མི་སྙན་མ་གཏོགས་གླིང་གསུམ་ན་འབྱུང་། གྲངས་དགེ་སློང་བརྒྱད་ཡན་ཆད་
ཀྱིས་འགྲུབ་སྟེ། །ལས་ཀྱི་དབྱེན་ནི་གླིང་གསུམ་ན། དེ་ནི་བརྒྱད་དག་ཡན་ཆད་ཀྱིས།
ཞེས་གསུངས། གསུམ་པ་ནི། མཚམས་མེད་འདི་རྣམས་སྒྲ་མི་སྙན་མ་གཏོགས་པའི་གླིང་
གསུམ་ཁོ་ན་དང་། དེ་ཡང་ཟ་མ་མ་ནིང་མ་གཏོགས་པའི་སྐྱེས་པ་བུད་མེད་ལ་འབྱུང་
བ་ཡོད་དེ། མཚམས་མེད་གླིང་གསུམ་དག་ན་ཡོད། །ཅེས་དང་རང་འགྲེལ་ལས། བྱང་
-194-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ
གི་སྒྲ་མི་སྙན་དང༌། འགྲོ་བ་གཞན་དག་ན་ཡང་མེད་ན་ཁམས་གཞན་ན་ལྟ་ཅི་སྨོས་ཀྱང་
ཅི་དགོས། །དེ་དག་ན་ཡང་སྐྱེས་པ་དང་བུད་མེད་རྣམས་ཁོ་ན་ལ་ཡོད་ཀྱི་ཟ་མ་སོགས་ལ་
མི་འདོད་དོ། །ཅིའི་ཕྱིར་ཞེ་ན། །སྡོམ་པ་མེད་པའི་གཏན་ཚིགས་གང་ཡིན་པ་དེ་ཉིད་ཀྱི་
ཕྱིར། ཞེས་གསུངས། གཉིས་པ་ཉོན་མོངས་པའི་སྒྲིབ་པ་ནི་གོ་སླའོ། །
་ཌཥ
༼གསུམ་པ་རྣམ་སྨིན་གྱི་སྒྲིབ་པ་བཤད་པ། ༽
གསུམ་པ་རྣམ་སྨིན་གྱི་སྒྲིབ་པ་ནི། མི་དགེ་བ་དང་དགེ་བ་ཟག་བཅས་གང་རུང་གི་
རྣམ་སྨིན་གྱི་རིགས་སུ་གནས་ཤིང་། ལུང་མ་བསྟན་དུ་དམིགས་པས་རབ་ཏུ་ཕྱེ་བ། རྣམ་
སྨིན་གྱི་སྒྲིབ་པའི་མཚན་ཉིད། དབྱེ་ན། ངན་འགྲོ །ལྷ་དང་མིའི་རྒྱུད་ཀྱིས་བསྡུས་པའི་
རྣམ་སྨིན་ཏེ་གསུམ། དང་པོ་ནི། ངན་འགྲོ་བའི་ཕུང་པོ་ལྔ་ལྟ་བུ། གཉིས་པ་ནི། འདུ་ཤེས་
མེད་པའི་ཕུང་པོ་ལྔ་ལྟ་བུ། གསུམ་པ་ནི། སྒྲ་མི་སྙན་པའི་ཕུང་པོ་ལྔ་ལྟ་བུ། གཉིས་པ་
གཞུང་དོན་ནི་ལས་ཀྱི་སྒྲིབ་པ། ཉོན་མོངས་པ་ཤས་ཆེ་བའི་སྒྲིབ་པ། རྣམ་སྨིན་གྱི་སྒྲིབ་པ་
གསུམ་ཆོས་ཅན། སྐབས་འདིར་སྒྲིབ་པར་འཇོག་པའི་རྒྱུ་མཚན་ཡོད་དེ། འཕགས་
ལམ་དང་འཕགས་ལམ་གྱི་སྦྱོར་བ་ལ་སྒྲིབ་པས་དེ་ལྟར་བཞག་པའི་ཕྱིར། གཉིས་པ་རྟེན་
བསོད་ནམས་བྱ་བའི་གཞི་གསུམ་བཤད་པ་ནི། གསུམ་པ་བསོད་ནམས་བྱ་བ་དང་། །
ཞེས་སོགས་ཀྱི་སྐབས་སུ་གཉིས་ལས། དང་པོ་ནི་སྦྱིན་པ་ལས་བྱུང་པའི་བསོད་ནམས་
བྱ་བའི་གཞི། ཚུལ་ཁྲིམས་ལས་བྱུང་བའི་བསོད་ནམས་བྱ་བའི་གཞི། སྒོམ་པ་ལས་བྱུང་
བའི་བསོད་ནམས་བྱ་བའི་གཞི་བཤད་པའོ། །དང་པོ་ནི། སྦྱིན་པའི་མཚན་ཉིད། དབྱེ་
བ། སྦྱིན་པ་གཏོང་ཚུལ་ལོ། །
1PIp = ཧཱུཾ་ཆའོ་ཆPr ཌ །ཌ་ཥིབ་བྱ་ཆུ་
-195-

{ང་༧ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། »
༼སྦྱིན་པ་ལས་བྱུང་བའི་བསོད་ནམས་བྱ་བའི་གཞི་བཤད་པ། ༽
དང་པོ་ནི་མཆོད་པའམ། ཕན་བཏགས་པ་སོགས་ཀྱི་ཀུན་ནས་བསླངས་ཏེ། བདག་
པོའི་དངོས་པོ་གཏོང་བར་བྱེད་པའི་རབ་ཏུ་ཕྱེ་བའི་ལུས་ངག་ཡིད་གསུམ་གྱི་ལས་གང་
རུང་གིས་བསྡུས་པའི་དགེ་བར་དམིགས་པ། སྐབས་འདིར་བསྟན་གྱིས་སྦྱིན་པའི་མཚན་
ཉིད་ཡིན་ཏེ། གང་གིས་སྦྱིན་བྱེད་དེ་སྦྱིན་པ། །མཆོད་དང་ཕན་གདགས་འདོད་པ་ཡིས། །
ལུས་དང་ངག་ལས་སློང་དང་བཅས། །ཞེས་དང་། རང་འགྲེལ་ལས། གང་ཚེ་སྐྱེས་
བུ་དགེ་ཡིད་ཀྱིས། །རང་གི་རྫས་དག་སྦྱིན་བྱེད་པ། །དེའི་ཚེ་དགེ་བའི་ཕུང་པོ་རྣམས། །
སྦྱིན་པ་ཞེས་ནི་བརྗོད་པ་ཡིན། །ཞེས་གསུངས། གྲུབ་མཐའ་གོང་མས་གཏོང་བའི་སེམས་
མཚུངས་ལྡན་དང་བཅས་པས་རབ་ཏུ་ཕྱེ་བའི་སེམས་བྱུང་དུ་དམིགས་པ། སྦྱིན་པའི་
མཚན་ཉིད་དུ་བྱེད་དེ། སྤྱོད་འཇུག་ལས། བདོག་པ་ཐམས་ཅད་འབྲས་བཅས་སྟེ། །སྐྱེ་
བོ་ཀུན་ལ་བཏང་སེམས་ཀྱིས། །སྦྱིན་པའི་ཕ་རོལ་ཕྱིན་གསུངས་ཏེ། །དེ་བལྟས་དེ་
ནི་སེམས་ཉིད་དོ། །ཞེས་གསུངས། སྦྱིན་འབྲས་བཞག་དུ་ཡོད་ཏེ། ལོངས་སྤྱོད་ཆེན་
པོ་འབྱུང་བའི་ཕྱིར་ཏེ། དེ་འབྲས་ལོངས་སྤྱོད་ཆེན་པོ་ཅན། །ཞེས་གསུངས། གཉིས་པ་
ནི། དེ་ལ་དབྱེ་ན། སྐྱེ་བོས་མཆོད་རྟེན་དུ་ཕུལ་བ་ལྟ་བུ་བདག་ཁོ་ནའི་དོན་དུ་སྦྱིན་
པ། འཕགས་པ་ཆགས་བྲལ་གྱིས་སེམས་ཅན་ཐམས་ཅད་ཀྱི་དོན་དུ་ཕུལ་བ་ལྟ་བུ་གཞན་
ཁོ་ནའི་དོན་དུ་སྦྱིན་པ། འཕགས་པ་ཆགས་བཅས་ཀྱིས་སྐྱེ་བོ་སེམས་ཅན་ཐམས་ཅད་
ཀྱི་དོན་དུ་སྦྱིན་པ་ལྟ་བུ། རང་གཞན་གཉིས་ཀའི་དོན་དུ་སྦྱིན་པ། འཕགས་པ་ཆགས་
བྲལ་གྱིས་མཆོད་རྟེན་ལ་ཕུལ་བ་ལྟ་བུ། བདག་གཞན་གཉིས་ཀ་མ་ཡིན་པའི་དོན་དུ་སྦྱིན་
པ་ལྟ་བུ་བཞི་ཡོད་དེ། བདག་གཞན་དོན་ཕྱིར་གཉིས་དོན་ཕྱིར། གཉིས་ཀའི་དོན་དུ་
-196-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ
མིན་ཕྱིར་སྦྱིན། །ཞེས་སོ། །དེ་ཡང་རྣམ་པར་དག་པ་སྦྱིན་པའི་དབང་དུ་བྱས་པའི་མ་དག་
པའི་སྦྱིན་པ་སུམ་ཅུ་རྩ་གཉིས་དཀོན་མཆོག་བརྩེགས་པ་ལས་གསུངས་ཤིང་། དེའི་དོན་
ས་པཎ་གྱིས་ཐུབ་པ་དགོངས་གསལ་ལས་བཤད་ཀྱང༌། མང་བས་འཇིགས་ནས་འདིར་
མ་བྲིས།
གསུམ་པ་སྦྱིན་པ་གཏོང་ཚུལ་ལ་གསུམ། སྦྱིན་བདག་གིས་ཁྱད་པར། དངོས་པོའི་
ཁྱད་པར། ཞིང་གིས་ཁྱད་པར་ལས་སྦྱིན་པ་ཁྱད་པར་དུ་འགྱུར་ཚུལ་ལོ། །དང་པོ་ནི་སྦྱིན་
བདག་གི་བསམ་པ། །དད་དང་ཚུལ་ཁྲིམས་ཐོས་དང་གཏོང་བ་དང་། །ངོ་ཚ་ཤེས་དང་
ཁྲེལ་ཡོད་ཤེས་རབ་སྟེ། །བདེ་བར་འདོད་ན་བདུན་པོ་འདི་དག་བཟུང་། །ཞེས་གསུངས་
པ་ལྟར། འཕགས་ནོར་བདུན་དང་ལྡན་པའི་སྦྱར་བར་ནུས་པ་དང་། སོགས་པས་རང་གི་
ལག་བདར་ནས་སློང་བ་པོ་ལ་དུས་སུ་གཞན་ལ་མི་གནོད་པར་བྱིན་ན་སྦྱིན་པ་ཁྱད་
པར་དུ་འགྱུར་ཏེ། དེ་ལྟར་བྱིན་ན་འབྲས་བུ་གཞན་ལ་གཞན་གྱི་བཀུར་སྟི་ཕུན་སུམ་ཚོགས་
པ་ལ་ལོངས་སྤྱོད་གང་བཞེད་པ་དང་། དུས་ལས་མི་ཡོལ་བ་དང་། བར་ཆད་མེད་པར་
རྙེད་པར་འགྱུར་བའི་ཕྱིར་ཏེ། དེའི་ཁྱད་པར་སྦྱིན་བདག་དང་། །དངོས་དང་ཞིང་གི་ཁྱད་
པར་ལས། །སྦྱིན་བདག་ཁྱད་པར་དད་སོགས་ཀྱིས། །གུས་ལ་སོགས་ལ་སྦྱིན་པར་
བྱེད། །དེ་ཕྱིར་བཀུར་སྟི་རྒྱ་ཆེན་དང་། དུས་དང་བར་ཆད་མེད་པར་རྙེད། །ཅེས་སོ། །
གཉིས་པ་ནི། དངོས་པོ་ཁ་དོག་དྲི་རོ་ཕུན་སུམ་ཚོགས་པ་སློང་བ་པོ་འདོད་པ་བྱིན་
ན་སྦྱིན་པ་ཁྱད་པར་དུ་གྱུར་སྟེ། དེ་ལྟར་བྱིན་ན་འབྲས་བུ་གཟུགས་བཟང་། སྙན་གྲགས་
དང་ལྡན་ཡིད་དགའ། ལུས་ཤིན་ཏུ་གཞོན་ཤ་ཅན་དང་། དུས་སུ་རེག་ན་བདེ་བ་སྟེར་
པའི་ལུས་ཐོབ་པར་འགྱུར་བའི་ཕྱིར་ཏེ། ཁ་དོག་ལ་སོགས་ཕུན་སུམ་དངོས། །དེ་ནས་
གཟུགས་བཟང་གྲགས་ལྡན་དང་། །དགའ་དང་ཤིན་ཏུ་གཞོན་ཤ་དང༌། །དུས་སུ་རེག་ན་
བདེ་ལུས་འགྱུར། །ཞེས་སོ། །
-197-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
གསུམ་པ་ནི། ཞིང་དུད་འགྲོ་ལ་བྱིན་ན་རྣམ་སྨིན་བརྒྱ་འགྱུར། མི་ཚུལ་ཁྲིམས་
མི་འཆལ་བ་ལ་བྱིན་ན་སྟོང་འགྱུར་དུ་གསུངས་པ་འགྲོ་བའི་ཞིང་དང་། རྫས་ལས་བྱུང་
བའི་བསོད་ནམས་བདུན་གྱི་ནང་ནས། ནད་པ་ནད་གཡོག་ཤིན་ཏུ་གྲང་བའི་དུས་སུ་བྱིན་
པ་ལྟ་བུ་སྡུག་བསྔལ་གྱི་ཞིང་། ཕན་འདོགས་པའི་ཞིང་ཕ་མ་དང་། ཚུལ་ཁྲིམས་དང་ལྡན་
པ་ལ་བྱིན་ན་འབུམ་འགྱུར་དང་། རྒྱུན་ཞུགས་ཞུགས་པ་ལ་བྱིན་ན་རྣམ་སྨིན་ཚད་མེད་པ།
རྒྱུན་ཞུགས་ལ་བྱིན་ན་ཆེས་ཚད་མེད་པར་གསུངས་པས་ཡོན་ཏན་གྱི་ཞིང་རྣམས་ཀྱི་སྒོ་
ནས་སྨིན་པ་ཁྱད་པར་དུ་འགྱུར་བའི་ཕྱིར་ཏེ། འགྲོ་དང་སྡུག་བསྔལ་ཕན་འདོགས་དང་། །
ཡོན་ཏན་རྣམས་ཀྱིས་ཞིང་ཁྱད་འཕགས། །ཞེས་གསུངས། དེ་ཡང་ཡོན་ཏན་ཐམས་ཅད་
ཀྱི་མཆོག་དུ་གྱུར་པ་དགྲ་བཅོམ་པས་དགྲ་བཅོམ་པ་ལ་སྦྱིན་པ་དང་། བྱང་ཆུབ་སེམས་
དཔས་སེམས་ཅན་ཐམས་ཅད་ལ་བྱིན་པ་དང་། བརྒྱད་གསུངས་པའི་བརྒྱད་པ་ལྟ་བུ་ཡིན་
ཏེ། གོའུ་ཏ་མའི་མདོ་ལས། གང་ཞིག་ལུས་ངག་གདམས་བདག་ཉིད། ། ལག་བརྐྱང་
བསོད་སྙོམས་སྤྱོད་པ་ཡིས། །འདོད་ཆགཆགས་བྲལ་ལ་ཆགས་བྲལ་བས། །སྦྱིན་ན་ཟང་
ཟིང་སྦྱིན་པའི་མཆོག །ཅེས་དང་། མདོ་སྡེ་ལས། རྒྱལ་པོ་རིམས་ནད་མེད་ཅེས་བྱ་བས་
གྲོང་ཁྱེར་སྟོང་ཕྲག་དྲུག་ཅུ་བྱིན་པ་བས། ཤཱ་རིའི་བུས་དགེ་སློང་གཅིག་ལ་ཟས་བྱིན་པ་
བསོད་ནམས་ཆེའོ། །ཞེས་གསུངས། སྦྱིན་པ་བརྒྱད་ནི། མཛོད་འགྲེལ་ལས། ཉ་བ་ལ་
བྱིན་པ་དང་། འཇིགས་པས་སྦྱིན་པ་དང་། བདག་ལ་བྱིན་པའི་སྦྱིན་པ་དང་། བདག་ལ་
བྱིན་པར་འགྱུར་ལས་སྦྱིན་པ་དང་། སྔོན་བདག་གི་ཕ་དང་མེས་པོ་དག་གིས་སྦྱིན་པ་བྱིན་
པས་སྦྱིན་པ་བྱིན་པ་དང་། མཐོ་རིས་ཀྱི་དོན་དུ་བྱིན་པ་དང་། གྲགས་པའི་དོན་དུ་བྱིན་
པ་དང༌། སེམས་ཀྱི་རྒྱན་གྱི་དོན་དང་། སེམས་ཀྱི་ཡོ་བྱད་ཀྱི་དོན་དང་། རྣལ་འབྱོར་གྱི་
ཚོགས་ཀྱི་དོན་དང་། དོན་གྱི་མཆོག་ཐོབ་པར་བྱ་བའི་ཕྱིར་སྦྱིན་པ་སྟེ་བརྒྱད་ཡིན་པར
གསུངས། འཕགས་པ་མིན་ཡང་སྦྱིན་པའི་ཞིང་མཆོག་ཏུ་གྱུར་པ་ཡོད་དེ། འཕགས་པ་
-198-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ
མིན་ཡང་ཕ་མ་དང་། །ནད་པ་དང་ནི་ཆོས་སྨྲ་དང༌། །སྐྱེ་མཐའི་བྱང་ཆུབ་སེམས་དཔའ་
ལ། །ཡོན་ནི་གཞལ་དུ་མེད་པ་ཡིན། །ཞེས་གསུངས།
༼ ཚུལ་ཁྲིམས་ལས་བྱུང་བའི་བསོད་ནམས་བྱ་བའི་གཞི་བཤད་པ།༽
གཉིས་པ། ཚུལ་ཁྲིམས་ལས་བྱུང་བའི་བསོད་ནམས་བྱ་བའི་གཞི་ལ། དེའི་མི་
མཐུན་ཕྱོགས་བཤད་པ། ཚུལ་ཁྲིམས་དངོས། དེའི་ཡོན་ཏན་བཤད་པའོ། །དང་པོ་ནི།
ལུས་ངག་གང་རུང་གི་རྣམ་པར་རིག་བྱེད་དང་རིག་བྱེད་མ་ཡིན་པ་གང་རུང་གི་བསྡུས་
པའི་རྩ་བ་བཞི་གང་རུང་ལས་འདས་པའི་མི་དགེ་བའི་གཟུགས་སུ་དམིགས་པ་འཆལ་
བའི་ཚུལ་ཁྲིམས་ཀྱི་མཚན་ཉིད་ཡིན་ཏེ། འཆལ་བའི་ཚུལ་ཁྲིམས་མི་དགེའི་གཟུགས།
ཞེས་གསུངས། དབྱེ་ན་བཞི། གཉིས་པ་ནི། འཆལ་ཚུལ་དེ་སྤོང་བར་བྱེད་པའི་ལྷག་
པ་སོ་ཐར་གྱི་སྡོམ་པ་དམིགས་པ། སྐབས་འདིར་བསྟན་ཚུལ་ཁྲིམས་རྣམ་དག་གི་མཚན་
ཉིད། དབྱེ་ན་གཉིས་ཡོད་དེ། རྣམ་པར་རིག་བྱེད་ཀྱིས་བསྡུས་པའི་དེ་དང་། རྣམ་པར་
རིག་བྱེད་མ་ཡིན་པའི་སས་བསྡུས་ཀྱི་སོ་ཐར་གྱི་སྡོམ་པ་རྣམ་དག་སྟེ་གཉིས་ཡོད་པའི་
ཕྱིར། དེ་སྤོང་ཚུལ་ཁྲིམས་རྣམ་གཉིས་སོ། །ཞེས་གསུངས། ལྟུང་བ་ཡིན་ན་འཆལ་
ཚུལ་ཡིན་མི་དགོས་ཏེ། འཆལ་ཚུལ་ཡིན་ན་མི་དགེ་བ་ཡིན་དགོས་པའི་ཕྱིར། གསུམ་པ་
ནི། ཚུལ་ཁྲིམས་རྣམ་དག་དེ་ཕན་ཡོན་བཞི་དང་ལྡན་ཏེ། འཆལ་ཚུལ་གྱི་ཕམ་པ་སྟེ་གནོད་
པ་མ་བྱུང་བ། དེའི་རྒྱུ་རྩ་བ་དང་ཉེ་ཉོན་གྱིས་གནོད་པ་མ་བྱུང་བ། དེའི་གཉེན་པོ་དྲན་
ཤེས་བཞིན་བརྟེན་པ། ཞི་བ་མྱང་འདས་འཐོབ་པར་བྱེད་པ་བཞི་དང་ལྡན་པའི་ཕྱིར་ཏེ།
སངས་རྒྱས་ཀྱིས་ནི་བཅད་པ་ཡང༌། །རྣམ་དག་ཡོན་ཏན་བཞི་ལྡན་ནོ། །འཆལ་ཁྲིམས་
དེའི་རྒྱུས་འཕན་ཕྱེད་བྱུང༌། །དེ་གཉིས་པོ་དག་ཞི་ལ་བརྟེན། །ཞེས་གསུངས ནས
-199-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
༼ གསུམ་པ་སྒོམ་པ་ལས་བྱུང་བའི་བསོད་ནམས་བྱ་བའི་གཞི་བཤད་པ།༽ ། ་
གསུམ་པ་སྒོམ་པ་ལས་བྱུང་བའི་བསོད་ནམས་བྱ་བའི་གཞི་ལ། དངོས་དང་། གཞི་
གསུམ་གྱི་འབྲས་བུ་བཤད་པའོ། དང་པོ་ནི། སེམས་དམིགས་པ་ལ་རྩེ་གཅིག་ཏུ་མཉམ་
པར་བཞག་པ་ལས་བྱུང་བའི་ལུས་སེམས་ལས་སུ་རུང་བའི་ཏིང་ངེ་འཛིན་མཚུངས་
ལྡན་དང་བཅས་པའི་རིགས་སུ་གནས་པས་རབ་ཏུ་ཕྱེ་བ། སྒོམ་པ་ལས་བྱུང་བའི་ཏིང་
ངེ་འཛིན་གྱི་མཚན་ཉིད་ཡིན་ཏེ། མཉམ་པར་བཞག་པའི་དགེ་བ་ནི། །སྒོམ་པོའི་སེམས་
ལ་བསྒོ་ཕྱིར་རོ། །ཞེས་གསུངས། གཉིས་པ་ནི། སྦྱིན་པ་ཡང་མཐོ་རིས་ཀྱི་དོན་དུ་འགྱུར་
མོད། ཚུལ་ཁྲིམས་རྣམ་དག་མཐོ་རིས་ཀྱི་རྒྱུའི་གཙོ་བོ་ཡིན་ཏེ། དེ་བས་ཀྱང་འགྱོད༌ལ་
མེད་པའི་ལྷག་པའི་ཚུལ་ཁྲིམས་ཀྱི་བསླབ་པ་ལས་བྱུང་བའི་ལྷག་པའི་ཤེས་རབ་ཀྱི་
བསླབ་པས་ཉོན་མོངས་པ་ལས་དངོས་སུ་འབྲལ་བའི་ཕྱིར་ཏེ། མཐོ་རིས་དོན་དུ་ཚུལ་
ཁྲིམས་དང་། །འབྲལ་བའི་དོན་དུ་བསྒོམ་གཙོའི་ཕྱིར། ཞེས་གསུངས། གཉིས་པ་ནི།
མདོ་ལས་གསུངས་པའི་གཞི་གསུམ་གྱི་དགེ་རྩ་བཞག་ཏུ་ཡོད་དེ། འབྲས་བུ་ཡིད་འོང་
འབྱིན་པས་ན་བསོད་ནམས། ལས་ཀྱི་རང་བཞིན་ཡིན་པས་ན་བྱ་བ། ཀུན་སློང་
གི་སེམས་འཇུག་པའི་གཞི་ཡིན་པས་ན་དེའི་གཞི་སྟེ། སྦྱིན་པ་ལས་བྱུང་བའི་བསོད་ནམས་
བྱ་བའི་གཞི། སྤོང་བདུན་གྱི་ངོ་བོར་གྱུར་པའི་ཚུལ་ཁྲིམས། ཚུལ་ཁྲིམས་ལས་བྱུང་བའི་
བསོད་ནམས་བྱ་བའི་དངོས་པོ་ཡིན་པའི་ཕྱིར
ཆོས་སྦྱིན་བྱེ་བྲག་ཏུ་བཤད་པ་ནི། ཆོས་སྦྱིན་ཉོན་ཚེ ་ཅན་མིན་པས། །ཞེས་སོགས་
གཉིས་ཀྱི་ངག་དོན། དེ་བཞག་ཏུ་ཡོད་དེ། ཀུན་སློང་ཉོན་མོངས་ཅན་མ་ཡིན་པའི་སྡེ་སྣོད་
གསུམ་གྱི་ཚིག་དོན་ཕྱིན་ཅི་མ་ལོག་པར་སྟོན་པར་བྱེད་པ་ཆོས་ཀྱི་སྦྱིན་པ་རྣམ་དག་ཡིན་
-200-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བཞི་པ་བཤད་པ།
པའི་ཕྱིར་ཏེ། རང་འགྲེལ་ལས། ·ཆོས་ཀྱི་སྦྱིན་པ་ནི་མདོ་ལས་སོགས་པ་ཉོན་མོངས་པ་
ཅན་མ་ཡིན་པས་ཡང་དག་པ་ཇི་ལྟ་བ་བཞིན་བསྟན་པའོ། །དེའི་ཕྱིར་གང་དག་ཆོས་ལོག་
པར་འཆད་པར་བྱེད་པའམ། སེམས་ཉོན་མོངས་པ་ཅན་རྙེད་པ་དང་བཀུར་སྟི་དང་གྲགས་
པ་འདོད་པས་འཆད་པ་དེ་དྲུག་ནི། བདག་ཉིད་ཀྱི་བསོད་ནམས་ཆེན་པོ་ཉམས་པར་བྱེད་
པ་ཡིན་ནོ། །ཞེས་གསུངས
༼ཆ་མཐུན་གྱི་དགེ་རྩ་གསུམ་བཤད་པ།
གསུམ་པ་ཆ་མཐུན་གྱི་དགེ་རྩ་གསུམ་བཤད་པ་ནི། བསོད་ནམས་མྱ་ངན་འདས་
པ་དང་། །ཞེས་སོགས་གཉིས་ཀྱི་ངག་དོན་དེ་གསུམ་བཞག་ཏུ་ཡོད་དེ། བསོད་ནམས་ཆ་
མཐུན་རྣམ་སྨིན་ཡིད་འོང་འབྱིན་པ། ཐར་པ་ཆ་མཐུན་མྱང་འདས་འཐོབ་པར་བྱེད་པ
ངེས་འབྱེད་ཆ་མཐུན་འོག་ནས་བཤད་པའི་དྲོད་སོགས་བཞི་ཡིན་པའི་ཕྱིར། བཞི་པ་རྣམ་
གྲངས་གཞན་བསྟན་པ་ནི། སྒྲིབ་ངན་ཁ་ན་མ་ཐོ་བཅས། །ཞེས་སོགས་ཀྱིས་འཆད།
གནས་བཞི་པ་ལས་བསྟན་པའི་གནས། ཕྱིན་ཅི་མ་ལོག་པར་བསྟན་ཏོ།། །།
-201-

1ཌ་ཌi རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
།ཊ
གནས་ལྔ་པ། ཕྲ་རྒྱས་བསྟན་པའི་མཛོད།
གནས་ལྔ་པ་ཕྲ་རྒྱས་བསྟན་པ་འཆད་པ་ལ། མཚམས་སྦྱར། ཕྲ་རྒྱས་དངོས། དེ་ཇི་
ལྟར་སྤོང་ཚུལ། སྤངས་པའི་འབྲས་བུ་ཡོངས་ཤེས་སོ།
༼གནས་འདིའི་སྤྱི་དོན་ཐུན་མོང་དུ་སྟོན་པའི་ཉོན་མོངས་པའི་མཚན་ཉིད། ༽
དང་པོ་ནི། གནས་འདིའི་སྤྱི་དོན་ཐུན་མོང་དུ་སྟོན་པའི་ཉོན་མོངས་པ་ལ་མཚན་
ཉིད དབྱེ་བ། རྣམ་པའི་བྱེ་བྲག་སྟེ། སེམས་ཕྲ་རྒྱས་དང་བཅས་ཚུལ། ཉོན་མོངས་སྐྱེ་
ཚུལ། རྣམ་གྲངས། གང་དང་མཚུངས་པར་བསྟན་པ། སྒྲིབ་པ་ལྔ་བྱེ་བྲག་ཏུ་བཤད་པ།
སྤངས་པའི་འབྲས་བུ་ཡོངས་ཤེས་སོ། །དང་པོ་ནི། སེམས་རྒྱུད་རབ་ཏུ་མ་ཞི་བར་བྱེད་
པའི་རིགས་སུ་གནས་པས་རབ་ཏུ་ཕྱེ་བའི་སེམས་བྱུང་དུ་དམིགས་པ། དེའི་མཚན་ཉིད་
ཡིན་ཏེ། ཀུན་བཏུས་ལས། མཚན་ཉིད་གང་ཞེ་ན། ཆོས་གང་འབྱུང་བ་ནི་རབ་ཏུ་མ་ཞི་
བའི་མཚན་ཉིད་དུ་འབྱུང་སྟེ། དེ་བྱུང་བས་སེམས་ཀྱི་རྒྱུན་རབ་ཏུ་མ་ཞི་བར་འབྱུང་བ་དེ་
ཉོན་མོངས་པའི་མཚན་ཉིད་དོ། །ཞེས་གསུངས། དེའི་བྱེད་ལས་བཞག་ཏུ་ཡོད་དེ། སྲིད་
པའི་རྩ་བ་སྟེ། དེའི་རྒྱུའི་གཙོ་བོ་བྱེད་པའི་ཕྱིར་དང་། ཉོན་མོངས་པ་འཇུག་པ་ན་བྱ་བ་
བཅུ་བྱེད་པའི་ཕྱིར། དང་པོ་གྲུབ་སྟེ། སྲིད་པའི་རྩ་བ་ཕྲ་རྒྱས། །ཞེས་གསུངས་པ་དང་།
རང་འགྲེལ་ལས། ལས་དེ་དག་ཀྱང་ཕྲ་རྒྱས་ཀྱི་དབང་གི་བསགས་པར་འགྱུར་གྱི། ཕྲ་
རྒྱས་མེད་པར་ནི་སྲེད་པ་མངོན་པར་གྲུབ་པར་མི་ནུས་པའི་ཞེས་གསུངས། དེའི་དོན་ཡང་
རྩ་བ་ནི་འདིར་ཉོན་མོངས་པའི་ཐོབ་པ་ཡིན་དགོས། ཉོན་མོངས་སྤངས་པའི་བར་དུ་དེ་
-202-

མཛོད་ཀྱི་སྤྱི་དོན་ལས་གནས་ལྔ་པ་བཤད་པ།
རྒྱུན་མི་འཆད་པའི་དོན་གྱིས་བརྟན་པར་བྱེད་དོ། ཉོན་མོངས་པའི་རྒྱུན་རྒྱུད་པས་གནས་
པར་བྱེད། ལུས་ནི་ཉོན་མོངས་སྐྱེ་བ་དང་མཐུན་པར་བྱེད། རྒྱུ་མཐུན་ཉེ་བའི་ཉོན་མོངས་
པ་སྐྱེད་པ་དང་། སྲིད་པའི་རྩ་བ་མངོན་པར་སྒྲུབ་པར་བྱེད། ཚུལ་བཞིན་མ་ཡིན་པའི་ཡིད་
ལ་བྱེད་པའི་ཡོངས་སུ་འཛིན་པར་བྱེད། དོན་ལ་གནས་པའི་དམིགས་པ་ལ་རྨོངས་པར་
བྱེད། རང་དང་མཚུངས་ལྡན་གྱི་རྣམ་པར་ཤེས་པ་ཕྱིན་ཅི་ལོག་ལ་འཁྲིད་པར་བྱེད། དགེ་
བའི་ཕྱོགས་ལས་ཉམས་པར་བྱེད། ཁམས་གསུམ་ལས་མི་འདའ་ཞིང་རྒྱུད་ལ་འཆིང་
བར་བྱེད། ཅེས་པའི་དོན་ཏེ། རྩ་བ་བརྟེན་བྱེད་རྒྱུད་གནས་བྱེད། །ལུས་ནི་སྐྱེ་བའི་ཞིང་དུ་
སྒྲུབ། །རྒྱུ་མཐུན་སྒྲུབ་བྱེད་ལས་སྲིད་སྒྲུབ། །དམིགས་པ་རྨོངས་བྱེད་ཤེས་རྒྱུན་འཁྲིད།
རང་ཚོགས་ཚུལ་མིན་ཡིད་འཇིག་ཕྱིར། །དགེ་བ་ལས་གཡོ་ཁམས་མི་འདའ། ཞེས་
གསུངས
རིག་ལ་ལྟ་༢ ༼རྩ་བའི་དབྱེ་བ་དང་ཁྱད་པར་གྱི་དབྱེ་བ་བཤད་པ།
གཉིས་པ་ལ། རྩ་བའི་དབྱེ་བ། ཁྱད་པར་གྱི་དབྱེ་བ། ཞར་བྱུང་ངོ་། དང་པོ་ནི། རྩ་
ཉོན་དྲུག་ཡོད་དེ། འདོད་ཆགས་དེ་བཞིན་ཁོང་ཁྲོ་དང་། །ང་རྒྱལ་མ་རིག་ལྟ་བ་དང༌། །ཐེ་
ཚོམ་ཡིན་ཏེ་ཞེས་གསུངས་པ་ལྟར་ཡོད་པའི་ཕྱིར། གཉིས་པ་ལ་དབང་པོའི་སྒོ་ནས་
བདུན་དུ་དབྱེ་བ། ལྟ་བའི་སྒོ་ནས་བཅུར་དབྱེ་བ། ཁམས་ཀྱི་སྒོ་ནས་གོ་བརྒྱད་དུ་དབྱེ་
བའོ། འདོད་ཆགས་ལ་འདོད་པའི་འདོད་ཆགས་དང༌། སྲིད་པའི་འདོད་ཆགས་གཉིས་སུ་
ཕྱེ་བའི་བདུན་ཡོད་དེ། དེ་དྲུག་ཀྱང་། འདོད་ཆགས་དབྱེ་བས་བདུན་དུ་བཤད། ཅེས་
གསུངས། ཁམས་གོང་མ་གཉིས་ཀྱི་སས་བསྡུས་ཀྱི་འདོད་ཆགས་ལ་སྲིད་པའི་འདོད་
ཆགས་ཞེས་གཅིག་ཏུ་བསྡུས་ནས་སྟོན་པའི་རྒྱུ་མཚན་ཡོད་དེ། དེ་གཉིས་ཁ་ནང་དུ་ཏིང་
-203-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
ངེ་འཛིན་དེ་ལ་སྲེད་པར་གཅིག་པས་དེ་ལྟར་བསྡུས་པའི་ཕྱིར། དགོས་པ་ཡོད་དེ། ཁམས་
གོང་མའི་དངོས་གཞི་ཐོབ་ན་ཐར་པ་ཐོབ་བོ་སྙམ་པའི་འདུ་ཤེས་བཟློག་པར་བྱ་བའི་ཆེད་
ཡིན་པའི་ཕྱིར་ཏེ། ཁམས་གཉིས་ལས་སྐྱེས་སྲིད་འདོད་ཆགས། ཁ་ནི་ནང་དུ་བལྟས་
ཕྱིར་དེར། །ཐར་པའི་འདུ་ཤེས་བཟློག་ཕྱིར་བཤད། ཅེས་གསུངས།
གཉིས་པ་ནི། ཉོན་མོངས་ཅན་གྱི་ལྟ་བ་ལ། འཇིག་ལྟ། ལོག་ལྟ། མཐར་ལྟ། ལྟ་བ་
མཆོག་འཛིན། ཚུལ་ཁྲིམས་དང་བརྟུལ་ཞུགས་མཆོག་འཛིན་ཏེ་ལྔར་ཕྱེ་བས་བཅུ་ཡོད་
པའི་ཕྱིར་ཏེ། ལྟ་བ་ལྔ་སྟེ་འཇིག་ཚོགས་དང་། ལོག་དང་མཐར་འཛིན་ལྟ་བ་དང་། །ལྟ་
བ་དང་ནི་ཚུལ་ཁྲིམས་དང༌། །བརྟུལ་ཞུགས་མཆོག་ཏུ་འཛིན་དང་བཅུ། །ཞེས་གསུངས།
གསུམ་པ་ནི། ཁམས་གསུམ་གྱི་སྒོ་ནས་གོ་བརྒྱད་ཡོད་དེ། འདོད་པའི་སས་བསྡུས་
ཀྱི་སྡུག་བསྔལ་མཐོང་སྤང་དུ་གྱུར་པའི་ལྟ་བ་ལྔ་ལྟ་མིན་ལྔ་སྟེ་བཅུ། ཀུན་འབྱུང་དང་འགོག་
པ་ལ་ལྟ་བ་དང་པོ་གཉིས་དང་ལྔ་པ་མ་གཏོགས་བདུན་བདུན། ལམ་བདེན་ལ་ལྟ་བ་དང་
པོ་གཉིས་མ་གཏོགས་བརྒྱད་དེ་སོ་གཉིས། འདོད་པའི་སས་བསྡུས་ཀྱི་སྒོམ་སྤང་དུ་གྱུར་
པའི་འདོད་ཆགས་ཁོང་ཁྲོ་དང་། ང་རྒྱལ། ཉོན་མོངས་ཅན་གྱི་མ་རིག་པ་སྟེ་བཞི། གཟུགས་
གཟུགས་མེད་ཀྱིས་སས་བསྡུས་ཀྱི་ཁོང་ཁྲོ་མ་གཏོགས་པའི་སྡུག་བསྔལ་མཐོང་སྤང་དགུ་
རེ། ཀུན་འབྱུང་དང་འགོག་པ་ལ་མཐོང་སྤང་དྲུག་རེ། ལམ་བདེན་ལ་མཐོང་སྤང་བདུན་
རེ། གཟུགས་གཟུགས་མེད་ཀྱི་སས་བསྡུས་ཀྱི་ཁོང་ཁྲོ་མ་གཏོགས་པའི་སྒོམ་སྤང་ཉོན་
མོངས་གསུམ་གསུམ་སྟེ། མདོར་ན་འདོད་པའི་སས་བསྡུས་ཀྱི་ཉོན་མོངས་དྲུག་གཟུགས་
གཟུགས་མེད་ཀྱི་སོ་གཅིག་རེ་སྟེ་གོ་བརྒྱད་ཡོད་པའི་ཕྱིར། དེ་དག་བཅུ་དང་བདུན་བདུན་
བརྒྱད། །ལྟ་བ་གསུམ་གཉིས་མ་གཏོགས་པ། །འདོད་ན་སྡུག་བསྔལ་ལ་སོགས་པ།
མཐོང་བས་རིམ་བཞིན་སྤོང་བར་བྱེད། །བཞི་ནི་སྒོམ་པས་སྤངས་བྱ་ཡིན། ཁོང་ཁྲོ་མ་
གཏོགས་དེ་དག་ཉིད། །གཟུགས་ཁམས་གཟུགས་མེད་དེ་དང་འདྲ། །དེ་ལྟར་དགུ་བཅུ་
-204-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་ལྔ་པ་བཤད་པ།
བརྒྱད་དུ་འདོད། །ཅེས་གསུངས། རང་འགྲེལ་ལས་ཕྲ་རྒྱས་བཅུ་པོ་དེ་དག་ལས་འདོ
པ་ན་སྦྱོད་པ་སུམ་ཅུ་རྩ་དྲུག་དང་། གཟུགས་ན་སྤྱོད་པ་སུམ་ཅུ་རྩ་གཅིག་དང༌། གཟུགས་
མེད་པ་ན་སུམ་ཅུ་རྩ་གཅིག་སྟེ། །དགུ་བཅུ་རྩ་བརྒྱད་དུ་ཡང་འཆད་དོ། །ཞེས་གསུངས།
མངོན་པ་གོང་མ་ལྟར་ན། མཐོང་སྤང་ཉོན་མོངས་བརྒྱ་དང་བཅུ་གཉིས། སྒོམ་སྤང་ཉོན་
མོངས་བཅུ་དྲུག་གསུངས། བསྡུ་བར་བདེན་པ་ཕྱི་མ་གསུམ་ལ་ལྟ་བ་དང་པོ་དེ་དོར་ནས་
མཐོང་སྤངས་ཉོན་མོངས་དགུ་བཅུ་རྩ་བཞིར་གསུངས་སོ། །
༼ཞར་བྱུང་བཤད་པ། ༽
གསུམ་པ་ཞར་བྱུང་ལ་ལྔ། སྤང་བྱ་གཉིས་ཀྱི་ངེས་པ། ལྟ་བ་ལྔ་སོ་སོའི་མཚན་ཉིད།
ལྟ་བ་ཐ་མ་དང་འབྲེལ་བའི་རྩོད་སྤོང༌། ཕྱིན་ཅི་ལོག་གི་རབ་དབྱེ། ང་རྒྱལ་གྱི་དབྱེ་བ་
སྤྲོས་པ་དང་བཅས་པའོ།
དང་པོ་ནི། ཕྲ་རྒྱས་ཐམས་ཅད་མཐོང་སྤང་དང་། སྒོམ་སྤང་གཉིས་སུ་འདུ་སྟེ། སྲིད་
རྩེའི་སས་བསྡུས་ཤིང་ལམ་རྗེས་བཟོད་ཀྱི་ངོ་སྐལ་གྱི་སྤང་བྱ་ཡིན་ན་མཐོང་སྤང་ཁོ་ན་ཡིན་
པས་ཁྱབ། ལྷག་མ་བདུན་གྱིས་བསྡུས་པ་རྣམས་མཐོང་སྤང་སྒོམ་སྤང་ཅི་རིགས་སུ་འདུས་
པའི་ཕྱིར། འཕགས་པ་རྣམས་ཀྱིས་དེ་རྣམས་མཐོང་ལམ་ཀྱིས་སྤོང་། བྱིས་པ་རྣམས་
ཀྱིས་དེ་རྣམས་ཉེར་བསྡོགས་ཀྱི་འོག་སའི་སྤང་བྱ་ཅི་རིགས་ལྔ་ཆར་ཆེ་འབྲིང་ཆུང་སོགས་
དགུར་བྱས་ཏེ་དྲིལ་ནས་སྤོང་བའི་ཕྱིར་ཏེ། སྲིད་རྩེ་ལས་སྐྱེས་བཟོད་པ་ཡིས། །གཞོམ་བྱ་
མཐོང་བས་སྤང་བྱ་ཉིད། །ལྷག་སྐྱེས་མཐོང་དང་སྒོམ་གཉིས་ཀྱིས། བཟོད་པས་གཞོམ་
མིན་སྒོམ་ཁོ་ནས། །ཞེས་གསུངས། གཉིས་པ་ནི། ཉེར་ལེན་གྱི་ཕུང་པོ་ལ་དམིགས་
ནས་རང་དབང་བའི་བདག་དང་བདག་གི་བ་གང་རུང་དུ་སྒྲོ་འདོགས་པའི་ཤེས་རབ་ཉོན་
-205-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
མོངས་ཅན་དུ་དམིགས་པ། བདག་ལྟའི་མཚན་ཉིད། དེ་ལ་དམིགས་ནས་རྟག་པའམ
ཆད་པར་སྒྲོ་འདོགས་པའི་ཤེས་རབ་ཉོན་མོངས་ཅན་དུ་དམིགས་པ། མཐར་ལྟ་བའི་
མཚན་ཉིད། ལས་རྒྱུ་འབྲས་སོགས་མེད་པར་ལྟ་བའི་རིགས་སུ་གནས་པའི་ཤེས་རབ་
ཉོན་མོངས་ཅན་དུ་དམིགས་པ། ལོག་ལྟའི་མཚན་ཉིད། ལྟ་ངན་ལ་དམིགས་ནས་དག་
གྲོལ་དུ་སྒྲོ་འདོགས་པའི་ཤེས་རབ་ཉོན་མོངས་ཅན་དུ་དམིགས་པ། ལྟ་བ་མཆོག་འཛིན་གྱི་
མཚན་ཉིད། ཚུལ་ཁྲིམས་ངན་པ་དང་། བརྟུལ་བཞུགས་ངན་པ་ལ་དམིགས་ནས་བདག་
གྲོལ་དུ་སྒྲོ་འདོགས་པའི་ཤེས་རབ་ཉོན་མོངས་ཅན་དུ་དམིགས་པ། ཚུལ་ཁྲིམས་དང་
བརྟུལ་ཤུགས་མཆོག་འཛིན་གྱི་ལྟ་བའི་མཚན་ཉིད། དེ་སྐད་དུ། བདག་དང་བདག་གིར་
རྟག་ཆད་དང་། །མེད་དང་དམན་ལམ་མཆོག་ལྟ་དང་། །རྒྱུ་མིན་ལམ་མིན་དེར་ལྟ་བ།
དེ་དག་ལྟ་བ་ལྔ་ཡིན་ནོ། །ཞེས་གསུངས།
གསུམ་པ་ནི། ཁོ་ན་རེ། དབང་ཕྱུག་གིས་རྒྱུ་མི་མཐུན་པ་ལ་རྒྱུར་མངོན་པར་ཞེན་པ་
ཆོས་ཅན། སྡུག་བསྔལ་མཐོང་སྤང་མ་ཡིན་པར་ཐལ། ཀུན་འབྱུང་མཐོང་སྤང་ཡིན་པའི་
ཕྱིར་ཏེ། སྡུག་བསྔལ་རྒྱུ་ལ་ལོག་ཞུགས་ཡིན་པའི་ཕྱིར་ཟེར་ན་མ་ཁྱབ་སྟེ། དེ་ནི་རྟག་
མཐའ་འམ་བདག་ཏུ་ཕྱིན་ཅི་ལོག་ཏུ་མངོན་པར་ཞེན་པ་དེའི་སྟོབས་ཀྱིས་རབ་ཏུ་འཇུག་
པ་ཙམ་ཡིན་པས་སྡུག་བསྔལ་མཐོང་སྤང་ཁོ་ན་ཡིན་པའི་ཕྱིར། ཁྱབ་སྟེ། དེ་ལྟར་འཇུག་
པ་ཙམ་དེ་སྡུག་བསྔལ་ཆོས་བཟོད་ཀྱི་ངོ་སྐལ་སྤང་བྱ་ཡིན་པའི་ཕྱིར། དེ་སྐད་དུ། དབང་
ཕྱུག་སོགས་རྒྱུར་མངོན་ཞེན་པ། །རྟག་བདག་ཕྱིན་ཅི་ལོག་པ་ཡིས། །རབ་ཏུ་འཇུག་
པས་དེའི་ཕྱིར་དེ། །སྡུག་བསྔལ་མཐོང་བས་སྤང་བྱ་ཉིད། །ཅེས་གསུངས།
བཞི་པ་ནི་ཕྱིན་ཅི་ལོག་ལ་བཞི་ཡོད་དེ། མི་རྟག་པ་ལ་རྟག་པར་ཕྱིན་ཅི་ལོག །མི་
གཙང་བ་ལ་གཙང་བར། སྡུག་བསྔལ་བ་ལ་བདེ་བར། གང་ཟག་གི་བདག་མེད་པ་ལ་
བདག་ཏུ་ཕྱིན་ཅི་ལོག་དང་བཞི་ཡོད་པའི་ཕྱིར། འོ་ན་ལྟ་བ་གང་ལ་ཕྱིན་ཅི་ལོག་ཏུ་བཞག་
-206-

མཛོད་ཀྱི་སྤྱི་དོན་ནོར་ད་ལས་གནས་ལྔ་པ་བཤད་པ
ཅེ་ན། ལྟ་བ་གསུམ་ལ་བཞག་སྟེ། མཐར་ལྟ་བ་ལ་དང་པོ་དེ་བཞག །ལྟ་བ་མཆོག་འཛིན་
ལ་གཉིས་པ་དང་གསུམ་པ་དེ་བཞག །འཇིག་ལྟ་ལ་བཞི་པ་དེ་བཞག་པའི་ཕྱིར། ལྟ་བ་
གཞན་རྣམས་ལ་ཕྱིན་ཅི་ལོག་བཞི་པོ་དེ་མི་འཇོག་པའི་རྒྱུ་མཚན་ཡོད་དེ། ཕྱིན་ཅི་ལོག་
གི་རྒྱུ་མཚན་གསུམ་མ་ཚང་བའི་ཕྱིར་ཏེ། ཡུལ་ལ་མཐའ་གཅིག་ཏུ་ཕྱིན་ཅི་ལོག་པ་དང་
ངེས་པར་རྟོགས་པ་དང༌། སྒྲོ་འདོགས་ཁོ་ན་ཡིན་པ་སྟེ། རྒྱུ་མཚན་གསུམ་ཚང་བ་ལས་
ཕྱིན་ཅི་ལོག་འཇོག་པ་གང་ཞིག །ཚུལ་ཁྲིམས་མཆོག་འཛིན་ནི་མཐའ་གཅིག་དུ་ཕྱིན་
ཅི་ལོག་མ་ཡིན། མཐར་ལྟའི་ཆད་ལྟ་དང་ལོག་པར་ལྟ་བའམ་སྒྲོ་འདོགས་པའི་རྒྱུ་མཚན་
གཉིས་མ་ཚང་བའི་ཕྱིར་ཏེ། ལྟ་བ་གསུམ་ལས་ཕྱིན་ཅི་ལོག །བཞི་ཚན་ཕྱིན་ཅི་ལོག་
ཕྱིར་དང༌། ངེས་རྟོག་ཕྱིར་དང་སྒྲོ་འདོགས་ཕྱིར། །ཞེས་གསུངས།
ལྔ་པ་ལ ང་རྒྱལ་གྱི་དབྱེ་བ། བསྡུ་བའོ། །དང་པོ་ནི་ང་རྒྱལ་བདུན་ཡོད་དེ། ང་རྒྱལ་
ཙམ་དང་ལྷག་པའི་ང་རྒྱལ། ང་རྒྱལ་ལས་ཀྱང་ང་རྒྱལ། ངའོ་སྙམ་པའི་ང་རྒྱལ། མངོན་
པའི་ང་རྒྱལ། ཅུང་ཟད་སྙམ་པའི་ང་རྒྱལ། ལོག་པའི་ང་རྒྱལ་རྣམས་སུ་ཡོད་པའི་ཕྱིར།
བསྟན་བཅོས་ཡེ་ཤེས་ལ་འཇུག་པ་ལས ང་རྒྱལ་དགུ་སྟེ། གཞན་ལ་ལྟོས་ཏེ་བདག་ལ་
སྒྲུབ་པ་གསུམ། བདག་ལ་ལྟོས་ཏེ་གཞན་ལ་སྒྲུབ་པ་གསུམ། བདག་ལ་ལྟོས་ཏེ་
གཞན་ལ་འགོག་པ་གསུམ་མོ། །དང་པོ་གསུམ་ནི། གཞན་ལས་བདག་ཁྱད་པར་
འཕགས། བདག་དང་གཞན་མཉམ་མོ། གཞན་ལས་བདག་དམན་སྙམ་པའི་ང་རྒྱལ་
གསུམ། གཉིས་པ་གསུམ་ནི། བདག་ལས་གཞན་ཁྱད་པར་དུ་འཕགས་སོ། །བདག་དང་
གཞན་མཉམ་མོ། བདག་ལས་གཞན་དམའ་བ་ཡོད་དོ་སྙམ་པ་གསུམ། གསུམ་པ་
གསུམ་ནི། གཞན་ལས་ཁྱད་པར་དུ་འཕགས་པ་མེད་དོ། །བདག་དང་མཉམ་པ་མེད་དོ།
བདག་ལས་དམན་པ་མེད་དོ་སྙམ་པའི་ང་རྒྱལ་གསུམ་ཡིན་ནོ། ། སྔ་ནང་མཨ་སྟེ།
གཉིས་པ་ལ། གསུམ་དུ་བསྡུ་བ། སྤང་བྱ་གཉིས་སུ་བསྡུ་བའོ། །དང་པོ་ནི། ང་
-207-

༼ ཌ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
རྒྱལ་ཐམས་ཅད་ང་རྒྱལ་ཙམ། ལྷག་པའི་ང་རྒྱལ། ཅུང་ཟད་སྙམ་པའི་ང་རྒྱལ་ཏེ་གསུམ་དུ་
འདུའོ། །གཉིས་པ་ནི། མཐོང་སྤང་སྒོམ་སྤང་གཉིས་སུ་འདུ་སྟེ། ང་རྒྱལ་ལ་དེ་གཉིས་ཀའི་
ཆ་ཡོད་པའི་ཕྱིར་ཏེ། ང་རྒྱལ་བདུན་ནམ་དགུ་གསུམ་མོ། །མཐོང་དང་སྒོམ་པའི་ཟད་བྱ་
བ། །ཞེས་གསུངས་སོ། །
༼རྣམ་པའི་བྱེ་བྲག་བཤད་པ། ༽
གསུམ་པའི་རྣམ་པའི་བྱེ་བྲག་བཤད་པ་ལ། རྒྱུ་ལ་ལྟོས་པའི་རབ་དབྱེ། དམིགས་ཡུལ་
ལ་ལྟོས་པའི། ངོ་བོ་ལ་ལྟོས་པའི། དུས་ལ་ལྟོས་པའི། ལྡན་ཚུལ། ཡུལ་ཅན་གྱི་བྱེ་བྲག་
གོ །དང་པོ་ནི། ཕྲ་རྒྱས་གོ་བརྒྱད་པོ་དེ་ལ། སྐལ་མཉམ་གྱི་ཀུན་འགྲོ །སྐལ་མི་མཉམ་
གྱི་ཀུན་འགྲོ། དེ་ལས་གཞན་པའི་ཀུན་འགྲོ་དང་གསུམ་ཡོད་དེ། སྡུག་བསྔལ་རྒྱུ་མཐོང་
སྤང་བྱ་བ། །ལྟ་དང་དེ་བཞིན་ཐེ་ཚོམ་དང་། །གང་དེ་ལྷན་ཅིག་མ་འདྲེས་པའི། །མ་རིག་
གང་ཡིན་ཀུན་ཏུ་འགྲོ། །ཞེས་གསུངས། གཉིས་པ་ནི། ཕྲ་རྒྱས་གོ་བརྒྱད་པོ་ལ་ཟག་
བཅས་ལ་དམིགས་པ། ཟག་མེད་ལ་དམིགས་པ་གཉིས་ཡོད་དེ། འགོག་དང་ལམ་མཐོང་
སྤང་བྱ་བ། །ལོག་ལྟ་ཐེ་ཚོམ་དེ་དག་དང༌། །ལྡན་དང་འབའ་ཞིག་མ་རིག་དང༌། །དྲུག་ནི་
ཟག་མེད་སྤྱོད་ཡུལ་ཅན། །ཞེས་གསུངས། གསུམ་པ་ལ་དངོས་དང་། རྩ་བའི་དབྱེ་བ
དྲི་བ། ལུང་མ་བསྟན་པའི་ཞར་བྱུང་ངོ༌།
དང་པོ་ནི། ཕྲ་རྒྱས་ལ་དགེ་མི་དགེ་ལུང་མ་བསྟན། གསུམ་གྱི་ཁྱད་པར་བཤད་ན
ཁམས་གོང་གི་སས་བསྡུས་ཉོན་མོངས་ཡིན་ན་ལུང་མ་བསྟན་ཡིན་དགོས་ཤིང་། འདོད་
པའི་སས་བསྡུས་ཀྱི་འཇིག་ལྟ། མཐར་ལྟ། དེ་དག་དང་མཚུངས་ལྡན་གྱི་མ་རིག་པ་རྣམས་
གང་རུང་ཡིན་ན་ལུང་མ་བསྟན་ཡིན་དགོས་ཏེ། གོང་མ་ཐམས་ཅད་ལུང་མ་བསྟན། །འདོད་
-208-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་ལྔ་པ་བཤད་པ
ན་འཇིག་ཚོགས་ལྟ་བ་དང་། མཐར་འཛིན་ལྷན་གཅིག་མ་རིག་པ། ཞེས་གསུངས། དེ་དག་
གི་ལྷག་མའི་ཕྲ་རྒྱས་རྣམས་ལ་མི་དགེ་བའི་ཁྱབ་སྟེ། ལྷག་མ་རྣམས་འདིར་མི་དགེ་བའོ། །
ཞེས་གསུངས།
གཉིས་པ་ནི། ཕྲ་རྒྱས་གོ་བརྒྱད་པོ་དེ་ལ་མི་དགེ་བའི་རྩ་བ་ཡིན་པ་དུ། ལུང་མ་བསྟན་
གྱི་རྩ་བ་ཡིན་པ་དུ་ཡོད་ཅེ་ན། འདོད་པའི་སས་བསྡུས་ཀྱི་དུག་གསུམ་གང་རུང་ཡིན་ན་
མི་དགེ་བའི་རྩ་བ་ཡིན་པས་ཁྱབ། དེ་ལས་གཞན་པའི་སྲེད་པ། མ་རིག་པ་ཤེས་རབ་ཉོན་
མོངས་ཅན་རྣམས་ལུང་མ་བསྟན་གྱི་རྩ་བ་ཡིན་ཏེ། འདོད་ན་འདོད་ཆགས་ཁོང་ཁྲོ་དང་། །
རྨོངས་རྣམས་མི་དགེའི་རྩ་བ་ཡིན། །ལུང་མ་བསྟན་པའི་རྩ་བ་གསུམ། །དེ་ནི་སྲེད་དང་
མ་རིག་བློ། །ཞེས་གསུངས།
གསུམ་པ་ནི། འོ་ན། ལུང་མ་བསྟན་གྱི་ལྟ་བ་བཅུ་བཞི་ལ་ལུང་མ་བསྟན། ཞེས་
བརྗོད་པའི་རྒྱུ་མཚན་གང་སྙམ་ན། ལན་ལུང་མ་བསྟན་པར་བཞག་པར་བྱ་བའི་དྲི་བ་ལ་
ལྟོས་ནས་དེ་དག་ལ་ལུང་མ་བསྟན་གྱི་ལྟ་བ་ཞེས་བརྗོད་ལ། སྤྱིར་དྲི་བ་བཞི་ཡོད་དེ།
མགོ་གཅིག་པའི་དྲི་བ། རྣམ་པར་ཕྱེ་སྟེ་ལན་བཏབ་པའི་དྲི་བ། དྲིས་ནས་ལན་བཏབ་
པའི་དྲི་བ། གཞག་པར་ལུང་མ་བསྟན་པའི་དྲི་བ་དང་བཞི་ཡོད་པའི་ཕྱིར་ཏེ། མགོ་
གཅིག་དང་ནི་རྣམ་ཕྱེ་དང་། །དྲི་དང་གཞག་པར་ལུང་བསྟན་པ། །འཆི་དང་སྐྱེ་དང་ཁྱད་
པར་འཕགས། །བདག་གཞན་ལ་སོགས་ལྟ་བུ་ཡིན། །ཞེས་གསུངས།
༼དུས་ལ་ལྟོས་པའི་ལྡན་ཚུལ་བཤད་པ།༽
བཞི་པ་དུས་ལ་ལྟོས་པའི་ལྡན་ཚུལ་ལ། དངོས་དང་ཞར་ལ་དུས་ཀྱི་རྣམ་གཞག་
ལ་དཔྱད་པས་སྤང་བྱའི་ཁྱད་པར་བཤད་པའོ། །དང་པོ་ནི། སྤྱིར་ཉོན་མོངས་ལ་རང་གི་
-209-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
མཚན་ཉིད་པའི་ཉོན་མོངས་དང་ཉོན་མོངས་སྤྱི་པ་ཞེས་བྱ་བ་གཉིས་ལས། འདོད་ཆགས་
ཁོང་ཁྲོ། ང་རྒྱལ་གསུམ་ནི་རང་གི་མཚན་ཉིད་པའི་ཉོན་མོངས་ཞེས་བྱ་བ་ཡིན་ཏེ། ཡུལ་
སྡུག་མི་སྡུག་མཐོ་དམའ་གསུམ་ལ་དམིགས་ནས་རིམ་བཞིན་སྐྱེ་བ་ཡིན་གྱི། ཡུལ་ཐམས་
ཅད་ལ་དམིགས་པས་མ་ཁྱབ། དུས་ཐམས་ཅད་དུ་སྐྱེ་བས་མ་ཁྱབ་པའི་ཕྱིར། ཉོན་
མོངས་ཅན་གྱི་མ་རིག་པ། ཐེ་ཚོམ། ཉོན་མོངས་ཅན་གྱི་ལྟ་བ་ནི། ཉོན་མོངས་སྤྱི་པ་ཞེས་
བྱ་བ་ཡིན་ཏེ། ཟག་བཅས་ཀྱི་ཕུང་པོ་ཐམས་ཅད་ལ་དམིགས་ནས་དུས་ཐམས་ཅད་དུ་སྐྱེ་
བ་ཡིན་པའི་ཕྱིར། དེ་དག་གི་ནང་ནས་འདས་པ་དང་ད་ལྟར་གྱི་འདོད་ཆགས་ཁོང་ཁྲོ་ང་
རྒྱལ་དག་གིས། ཡུལ་གང་ལ་རང་ཉིད་སྐྱེས་ནས་མ་སྤངས་ཀྱི་བར་དུ་ཡུལ་དེ་དང་རང་
རྒྱུད་ལྡན་གྱི་གང་ཟག་དེ་ལྡན་པར་བྱེད། ཡིད་ཀྱིས་འདོད་ཆགས་ཁོང་ཁྲོ་ང་རྒྱལ་དག་
གིས་ཡུལ་དུས་གསུམ་པོ་ཀུན་དང་རང་རྒྱུད་ལྡན་གྱི་གང་ཟག་ལྡན་པར་བྱེད་དེ། འདས་
དང་ཉེར་གནས་འདོད་ཆགས་དང་། ཁོང་ཁྲོ་ང་རྒྱལ་དག་གིས་ནི། །གང་ལ་དེ་སྐྱེས་མ་
སྤངས་པའི། །དངོས་པོ་དེ་དང་ལྡན་པ་ཡིན། །ཞེས་གསུངས།
གཉིས་པ་ལ་དུས་གསུམ་རྫས་ཡོད་དུ་བསྒྲུབ་པ། དེ་ལ་རྩོད་པ་འགོད་པ། དེའི་ལན་
གདབ་པའོ། དང་པོ་ནི། ཁོ་ན་རེ། དུས་གསུམ་རྫས་སུ་ཡོད་དམ་མེད། ཡོད་ན་རྟག་
རྫ་ས་སུ་འགྱུར་ལ། མེད་ན་ལྡན་པར་ཡང་འགལ་ལོ། ཞེ་ན། དུས་རྣམས་ཀུན་རྫས་སུ་ཡོད་
ལ། རྟག་པར་ཐལ་བའི་སྐྱོན་མེད་དེ། འདུས་བྱས་ཀྱི་མཚན་ཉིད་དང་ལྡན་པའི་ཕྱིར།
ཁྱད་པར་དུ་འདས་མ་འོངས་རྫས་སུ་ལུང་རིགས་གཉིས་ཀྱི་འགྲུབ། ལུང་གིས་འགྲུབ་སྟེ།
མདོ་ལས། གང་གི་ཕྱིར་འདས་པའི་གཟུགས་ཡོད་པ་དེའི་ཕྱིར་འཕགས་པ་ཉན་ཐོས་ཐོས་
པ་དང་ལྡན་པ་འདས་པའི་གཟུགས་ལ་མི་ལྟ་བ་ཡིན་ནོ། །ཞེས་སོགས་དང་། མ་འོངས་
པའི་གཟུགས་ལའང་དེ་ལྟར་གསུངས་ཤིང་། རྣམ་པར་ཤེས་པ་ནི་གཉིས་ལ་བརྟེན་ནས་
སྐྱེའོ། །ཞེས་མིག་དང་གཟུགས་ལ་བརྟེན་ནས་མིག་གི་རྣམ་པར་ཤེས་པ་སྐྱེ་བ་ནས། ཡིད་
-210-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་ལྔ་པ་བཤད་པ།
དང་ཆོས་ལ་བརྟེན་ནས་ཡིད་ཀྱི་རྣམ་ཤེས་སྐྱེ་བར་གསུངས། འདས་མ་འོངས་རྫས་སུ་
མེད་ན་དེ་ལ་དམིགས་པའི་རྣམ་ཤེས་སྐྱེ་བར་མི་ནུས་པའི་ཕྱིར། རིགས་པས་འགྲུབ་སྟེ།
འདས་པའི་ལས་ཀྱི་རྣམ་སྨིན་འབྲས་བུ་འབྱིན་པ་ཡོད་པའི་ཕྱིར། དེས་ན་གཞི་ཐམས་
ཅད་ཡོད་པར་སྨྲ་བ་དང་། རྣམ་པར་ཕྱེ་སྟེ་སྨྲ་བའི་སྡེ་པའི་ཁྱད་པར་བཞག་ཏུ་ཡོད་དེ། དུས་
གསུམ་གྱི་རྫས་ཡོད་དུ་སྨྲ་བས་གཞི་ཐམས་ཅད་ཡོད་པར་སྨྲ་བ་དང་། ད་ལྟ་བ་དང་འབྲས་
བུ་སྐྱེད་མ་ཟིན་པའི་འདས་པ་ཡོད་ཅིང་མ་འོངས་པ་དང་འབྲས་བུ་སྐྱེད་ཟིན་གྱི་འདས་པ་
མེད་ཅེས་ཕྱེ་སྟེ་སྨྲ་བ་རྣམ་པར་ཕྱེ་སྟེ་སྨྲ་བའི་སྡེ་པར་འདོད། གཞི་ཐམས་ཅད་ཡོད་པར་
སྨྲ་བའི་སྡེ་པ་ལ་བཞི་ཡོད། དངོས་པོ་གཞན་དུ་འགྱུར་བར་སྨྲ་བ། མཚན་ཉིད་གཞན་དུ་
འགྱུར་བར་སྨྲ་བ། གནས་སྐབས་གཞན་དུ་འགྱུར་བ་སྨྲ་བ། གཞན་གཞན་དུ་འགྱུར་བར་
སྨྲ་བ་སྟེ་བཞི་ཡོད་པའི་ཕྱིར། །
དང་པོ་ནི། བཙུན་པ་ཆོས་སྐྱོབ་ཀྱི་ལུགས་ཡིན་ཏེ། དེ་ན་རེ། མྱུ་གུ་ལྟ་བུ་མ་འོངས་
པ་ནས་ད་ལྟར་བ་དང་ད་ལྟར་བ་ནས་འདས་པར་འཇུག་པའི་ཚེ། རྫས་གཞན་དུ་མི་འགྱུར་
ཡང་དངོས་པོ་གཞན་དུ་འགྱུར་ཏེ། དཔེར་ན། གསེར་གྱི་སྣོད་བཅོམ་ནས་རྒྱན་བྱེད་པ་
ཁ་དོག་གཞན་དུ་མི་འགྱུར་ཡང་། དབྱིབས་གཞན་དུ་འགྱུར་བ་དང་། འོ་མ་ཞོར་འགྱུར་
བའི་ཚེ་ཁ་དོག་གཞན་དུ་མི་འགྱུར་ཡང་རོ་ནུས་གཞན་དུ་འགྱུར་བའི་ཕྱིར། ཞེས་ཟེར།
གཉིས་པ་ནི་བཙུན་པ་དབྱངས་སྒྲོག་གི་ལུགས་ཡིན་ཏེ། དེ་ན་རེ། དེ་ལྟ་བུའི་ཚེ་མྱུ་
གུ་དེ་དུས་གསུམ་ཆར་དང་ལྡན་ཡང་མཚན་ཉིད་གང་ཤས་ཆེ་བའི་སྒོ་ནས་འཇོག་པས་
མཚན་ཉིད་གཞན་དུ་འགྱུར་ཏེ། དཔེར་ན། སྐྱེས་པ་གཅིག་བུད་མེད་གཅིག་ལ་ལྷག་པར་
ཆགས་པའི་ཚེ། དེ་བུད་མེད་གཞན་ལ་ཆགས་བྲལ་མ་ཡིན་པ་བཞིན་ནོ། །ཞེས་ཟེར།
གསུམ་པ་ནི། བཙུན་པ་དབྱིག་བཤེས་ན་རེ། དེ་ལྟ་བུའི་ཚེ་བྱ་བ་མ་སྐྱེས་པའི་གནས
སྐབས་ལ་མ་འོངས་པ་དང་། བྱ་བ་སྐྱེས་ལ་མ་འགགས་པ་ལ། ད་ལྟར་བ། བྱ་བ་ཞིག་པ་
-211-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
ལ་འདས་པར་འཇོག་པས་གནས་སྐབས་གཞན་དུ་འགྱུར་ཏེ། དཔེར་ན། རྩིས་པའི་རིལ་
བུ་གཅིག་ཉིད་གཅིག །དེ་བརྒྱ་སྟོང་ལ་སོགས་པའི་ཤོ་མིག་ཏུ་བཞག་པ་ན། དེ་དང་དེར་
འཇོག་པ་བཞིན་ནོ། ཞེས་ཟེར།
བཞི་པ་ནི། བཙུན་པ་སངས་རྒྱས་ལྷ་ཡིན་ཏེ། དེ་ན་རེ། སྔ་ཕྱི་བར་གསུམ་ལ་ལྟོས་
ནས་འདས་མ་འོངས་ད་ལྟར་ཞེས་འཇོག་པས། གཞན་གཞན་དུ་འགྱུར་ཏེ། དཔེར་ན་
བུད་མེད་གཅིག་རང་གི་མ་ལ་ལྟོས་ནས་བུ་མོ་དང་། བུ་མོ་ལ་ལྟོས་ནས་མར་འཇོག་པ་
བཞིན་ནོ། ཞེས་ཟེར། འོ་ན་དེ་བཞི་པོ་དེའི་ནང་ནས་གྲུབ་མཐའ་གང་བཟང་ཞེ་ན། དང་
པོ་མི་བཟང་སྟེ། གྲངས་ཅན་གྱི་ཕྱོགས་སུ་བསླན་པའི་ཕྱིར། གཉིས་པ་ཡང་མི་བཟང་སྟེ།
དུས་གསུམ་འཆོལ་བར་འབྱུང་བའི་སྐྱོན་ཡོད་པའི་ཕྱིར། བཞི་པ་ཡང་མི་བཟང་སྟེ། དུས་
རེ་རེ་ཡང་དུས་གསུམ་གར་ཐལ་བའི་སྐྱོན་ཡོད་པའི་ཕྱིར། གསུམ་པ་ཅུང་ཞིག་བཟང་སྟེ
བྱ་བ་མི་བྱེད་པ་ན་མ་འོངས་པ། བྱེད་པའི་ཚེ་ད་ལྟར་བ། བྱས་ནས་འགགས་པ་ན་འདས་
པ་སྟེ། དེའི་དུས་རྣམས་རྣམ་གཞག་ཡིན་པའི་ཕྱིར། འདི་ལའང་སྐྱོན་ཡོད་དེ། དེ་མཚུངས་
ཀྱི་མིག་དབང་ད་ལྟར་བ་མ་ཡིན་པར་ཐལ། བྱ་བ་མི་བྱེད་པའི་ཕྱིར། དེ་ལྟར་ཡང་། དུས་
རྣམས་ཀུན་ཏུ་ཡོད་གསུངས་ཕྱིར། །གཉིས་ཕྱིར་ཡུལ་ཡོད་ཕྱིར་འབྲས་ཕྱིར། །དེ་ཡོད་སྨྲ་
བའི་ཕྱིར་ཐམས་ཅད། །ཡོད་པར་སྨྲ་བར་འདོད་དེ་དག །རྣམ་བཞི་དངོས་དང་མཚན་
ཉིད་དང་། གནས་སྐབས་གཞན་གཞན་འགྱུར་ཞེས་བྱ། གསུམ་པ་བཟང་སྟེ་བྱ་བ་ཡི།
དུས་རྣམས་རྣམ་གཞག་ཅེས་གསུངས། །གཉིས་པ་ནི། གེགས་སུ་བྱེད། དེ་ཡང་ཇི་ལྟར་
གཞག་མ་ཡིན། །ཞེས་པས་བསྟན་ནོ། གསུམ་པ་ནི། ཆོས་ཉིད་དག་ནི་ཟབ་པ་ཡིན།
ཞེས་པས་བསྟན་ནོ། མང་བས་འཇིགས་ནས་མ་སྤྲོས་སོ། གསུམ་པ་སྤང་བྲལ་གྱི་ཁྱད་
པར་ནི། སྤང་བྱ་གང་ཞིག །སྤང་ན་དེ་དང་བྲལ་བས་ཁྱབ་བམ། དེ་དང་བྲལ་ན་དེ་སྤངས་
པས་ཁྱབ། ཅེ་ན་བྲལ་ན་སྤངས་པས་ཁྱབ། སྤངས་ཀྱང་མ་བྲལ་བ་ཡོད་དེ། སྡུག་བསྔལ་
-212-

ལས་གནས་ལྔ་པ་བཤད་པ།
ཤེས་པ་སྐྱེས་ལ་ཀུན་འབྱུང་ཤེས་པ་མི་སྐྱེ་བའི་ཚེ་སྡུག་བསྔལ་མཐོང་སྤང་སྤངས་ཀྱང་། ཀུན་
འགྲོ་ལྷག་མ་རྣམས་ཀྱི་མཐོང་སྤང༌། ཉོན་མོངས་རྣམས་ཀྱི་དམིགས་པས་ལྡན་ལ། སྒོམ་
སྤང་དགུ་ལ་དང་པོའི་རྣམ་པ་སྤངས་ཀྱང་། དེ་ལ་དམིགས་པའི་ཡུལ་ཅན་དྲི་མ་སྒོམ་སྤང་
ལྷག་མ་རྣམས་ཀྱིས་དམིགས་ནས་ལྡན་པའི་ཕྱིར་ཏེ། ཡུལ་ཅན་མ་སྤངས་པའི་ཡུལ་ཅན་
རྣམས་ཡུལ་དང་ལྡན་པར་ཕྲ་རྒྱས་ཀུན་ཏུ་འགྲོ་བ་རྣམས་ནི། ཞེས་དང་། དངོས་པོ་དང་
ལྡན་པ་ཡིན། ཞེས་སོགས་ཀྱིས་བསྟན་པའི་ཕྱིར། དེ་སྐད་དུ་ཡང་། སྡུག་བསྔལ་མཐོང་
སྤང་བྱ་སྤངས་ཀྱང༌། །ཀུན་འགྲོ་ལྷག་མ་རྣམས་ཀྱིས་ལྡན། །དང་པོའི་རྣམ་པ་སྤངས་
ཀྱང་དེའི། །ཡུལ་ཅན་དྲི་མ་ལྷག་རྣམས་ཀྱིས། །ཞེས་གསུངས། ལྔ་པ་ཡུལ་ཡུལ་ཅན་གྱི་
བྲེ་བྲག་སྟོན་པ་ནི། སྡུག་བསྔལ་རྒྱུ་མཐོང་གོམས་པ་ཡིས། །ཞེས་སོགས་རྐང་པ་
བཞི་སྟེ། དེ་ཡང་དངོས་པོ་གང་ལ་ཕྲ་རྒྱས་དུ་ཞིག་རྒྱས་པར་འགྱུར་པ་སྟེ།དེ་ནས་བརྗོད་
ན་མང་བར་གསུངས་ཚུལ་ནི། ཟག་མེད་ཁམས་གསུམ་མཐའ་གསུམ་དང་། །ཞེས་སོགས་
ཀྱིས་བསྟན། བཞི་པ་སེམས་ཕྲ་རྒྱས་དང་བཅས་པའི་ཚུལ་ནི། ཉོན་མོངས་ཕྲ་རྒྱས་བཅས་
རྣམ་གཉིས། །ཉོན་མོངས་ཅན་མིན་རྒྱས་འགྱུར་གྱིས། །ཞེས་སོ། །ལྔ་པ་ཉོན་མོངས་སྐྱེ་
ཚུལ་ལ། སྐྱེ་བའི་གོ་རིམ་དང་། སྐྱེ་བའི་རྒྱུ་གཉིས།
དང་པོ་ནི། ཉོན་མོངས་ཅན་གྱི་མ་རིག་པ་ལས་མཐའ་གཉིས་སུ་འཛིན་པའི་ཐེ་ཚོམ་
སྐྱེ དེ་ལས་ཕྱིན་ཅི་ལོག་ཏུ་ལྟ་བའི་ལོག་ལྟ། དེ་ལས་རང་དབང་བའི་བདག་ཏུ་འཛིན་
པའི་འཇིག་ལྟ། དེ་ལས་རྟག་པར་འཛིན་པའི་མཐར་ལྟ། དེ་ལས་ཚུལ་ཁྲིམས་མཆོག་འཛིན།
དེ་ལས་ལྟ་བ་མཆོག་འཛིན། དེ་ལས་ཆགས་པ། ང་རྒྱལ། ཞེ་སྡང་སོགས་ཅི་རིགས་སུ་
འབྱུང་སྟེ། རྨོངས་ལས་ཐེ་ཚོམ་དེ་ནས་ནི། ཞེས་པ་ནས། གཞན་ལས་ཞེ་སྡང་དེ་ལྟར་རིམ།
ཞེས་པའི་བར་གསུངས། 2.2 ན
གཉིས་པ་ནི། ཕྲ་རྒྱས་རྩ་བ་ནས་མ་སྤངས་པ་དང་། ཕྲ་རྒྱས་སྐྱེ་བའི་ཡུལ་ཉེ་བར་
-213-

-) རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
གནས་པ་དང༌། ཚུལ་མིན་ཡིད་བྱེད་ལས་ཕྲ་རྒྱས་སྐྱེ་བ་ཡིན་ཏེ། ཕྲ་རྒྱས་སྤངས་པ་
མ་ཡིན་དང༌། །ཞེས་སོགས་ཤོ་ལོ་ཀ་གཅིག་གསུངས་ཤིང་། ཀུན་བཏུས་ལས། འབྱུང་བ་
གང་ཞེ་ན། ཉོན་མོངས་པའི་བག་ལ་ཉལ་མ་སྤངས་པར་འགྱུར་བ་དང་། ཉོན་མོངས་པའི་
གནས་ཀྱི་ཆོས་ཀྱང་སྣང་བར་འགྱུར་བ་དང་། དེ་ལ་ཡང་ཚུལ་བཞིན་མ་ཡིན་པ་ཡིད་ལ་
བྱེད་པ་ཉེ་བར་གནས་པ་ཡིན་ཏེ། དེ་ལྟ་བུ་ལས་ཉོན་མོངས་པ་འབྱུང་བར་འགྱུར་རོ།
ཞེས་གསུངས།
༼མདོ་དང་བསྟན་བཅོས་ལས་གསུངས་པའི་རྣམ་གྲངས་བཤད་པ། ༽
དྲུག་པ་རྣམ་གྲངས་ལ། མདོ་ལས་གསུངས་པའི་རྣམ་གྲངས་དང་། བསྟན་བཅོས་
ལས་གསུངས་པའི་རྣམ་གྲངས་སོ། དང་པོ་ནི་མདོ་ལས། ཟག་པ་དང་ཆུ་སྦྱོར་དང་ཉེར་
ལེན་ཞེས་པ་རྣམས་ཉོན་མོངས་པའི་མིང་གི་རྣམ་གྲངས་སུ་གསུངས་ལ། ཟག་པ་ལ་
ནི་འདོད་པའི་ཟག་པ་དང༌། སྲིད་པའི་ཟག་པ། མ་རིག་པའི་ཟག་པ་དང་གསུམ། དང་པོ་
ནི། འདོད་པའི་སས་བསྡུས་ཀྱི་ཉོན་མོངས་རྣམས་སོ། གཉིས་པ་ནི། ཁམས་གོ
མའི་སས་བསྡུས་ཀྱི་ཉོན་མོངས་རྣམས་སོ། དེ་གཉིས་གཅིག་ཏུ་སྡུད་པའི་རྒྱུ་མཚན་ཡོད་དེ།
སྒྲིབ་ལུང་མ་བསྟན་དུ་འདྲ་བ་དང་། མཉམ་གཞག་གི་སས་བསྡུས་པར་འདྲ་བས་དེ་ལྟར་
བསྡུས་པའི་ཕྱིར།
གསུམ་པ་ནི། ཉོན་མོངས་ཅན་གྱི་མ་རིག་པ་ཐམས་ཅད་ཡིན་ལ། དེ་རྣམས་མ་རིག་
པའི་ཟག་པ་ཞེས་ལོགས་སུ་འདོན་པའི་རྒྱུ་མཚན་ཡོད་དེ། འཁོར་བའི་རྩ་བ་ཡིན་པ་དང་།
འདི་སྤངས་ན་ཕྲ་རྒྱས་གཞན་རྣམས་ཀྱང་སྤངས་པར་འགྱུར་རོ་ཞེས་ཤེས་པར་བྱ་བའི་
ཆེད་ཡིན་པའི་ཕྱིར། དེས་ན་འཁོར་བར་འཇོག་པར་བྱེད་པའམ། སྐྱེ་མཆེད་དྲུག་གི་རྨ་
-214-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་ལྔ་པ་བཤད་པ
ནང་ནས་ཟག་པར་བྱེད་པས་ཟག་པ། ཡང་སྲིད་ཕྱི་མར་འཁྱེར་བར་བྱེད་པས་ཆུ་བོ། ཡང་
སྲིད་དུ་འབྱོར་བར་བྱེད་པས་སྦྱར་བ། འཁོར་བར་ཉེ་བར་ལེན་པར་བྱེད་པས་ཉེར་ལེན།
ཞེས་གསུངས། དེ་དག་འཇོག་བྱེད་ཟག་བྱེད་དང་། ཞེས་སོགས་གསུངས། ཉོན་མོངས་
པ་ལ་ཕྲ་རྒྱས་ཞེས་བརྗོད་པའི་རྒྱུ་མཚན་ཡོད་དེ། རྟོགས་དཀའ་བས་ན་ཕྲ། ཐོག་མ་
ནས་ཐོབ་པར་རྗེས་སུ་འབྲེལ་བས་རྒྱུན་མི་འཆད་པ་དང་། དམིགས་པ་མཚུངས་ལྡན་
གཉིས་ཀའི་སྒོ་ནས་རྒྱས་པར་འགྱུར་བ་དང་། ངོ་བོ་མ་སྤངས་ན་མངོན་གྱུར་སྤངས་པས་
ཀྱང༌། ཟློག་ཅིང་རྗེས་འབྲང་བས་ཕྲ་རྒྱས་ཞེས་བརྗོད་པའི་ཕྱིར། གང་ཕྱིར་དེ་དག་ཕྲ་
བ་དང༌། །རྗེས་འབྲེལ་རྣམ་གཉིས་རྒྱས་འགྱུར་དང་། །རྗེས་སུ་འབྲང་བས་དེ་ཡི་ཕྱིར། །
ཕྲ་རྒྱས་དག་ཏུ་བཤད་པ་ཡིན། །ཞེས་གསུངས་སོ། །ཉེར་ལེན་ལའང་ལྟ་བ་ཉེར་ལེན
འདོད་པ་ཉེར་ལེན། བདག་ཏུ་ལྟ་བ་ཉེ་བར་ལེན་པ། ཚུལ་ཁྲིམས་མཆོག་ཏུ་འཛིན་པ་ཉེ་
བར་ལེན་པ་བཞི་ཡོད།
གཉིས༌པ༌ལ༌བསྟན་བཅོས་འདིར་གསུངས་པ་དང་། མངོན་པ་གོང་མར་གསུངས་
པའོ། དང་པོ་ནི། ཀུན་སྦྱོར། འཆིང་བ། ཕྲ་རྒྱས། ཉེ་ཉོན། ཀུན་དཀྲིས་ཞེས་ལྔ་གསུངས་
ཏེ། དེ་དག་ཀུན་ཏུ་སྦྱོར་སོགས་ཀྱི། །དབྱེ་བས་ཡང་རྣམ་ལྔར་བཤད་དོ། །ཞེས་
གསུངས། ཀུན་སྦྱོར་ལ་དགུ་ཡོད་དེ། རྩ་ཉོན་དྲུག་གི་ཀུན་སྦྱོར། མཆོག་འཛིན་གཉིས་
ཀྱི་ཀུན་སྦྱོར། ཕྲག་དོག་སེར་སྣའི་ཀུན་སྦྱོར་རྣམས་སུ་ཡོད་པའི་ཕྱིར། མཆོག་འཛིན་
གཉིས་ཀྱི་ཀུན་སྦྱོར་ལྟ་བའི་ཀུན་སྦྱོར་ལས་ལོགས་སུ་སྟོན་པའི་རྒྱུ་མཚན་ཡོད་དེ། ལྟ་
བ་དང་པོ་གསུམ་ལ་རྫས་བཅོ་བརྒྱད་ཡོད་པ་བཞིན་དུ། དེ་གཉིས་ཀྱང་རྫས་བཅོ་བརྒྱད་
རེ་ཡོད་པར་འདྲ་བས་དེ་ལྟར་བརྗོད་པའི་ཕྱིར། ཡང་ཀུན་སྦྱོར་ལ་མཐོང་སྤང་ཀུན་སྦྱོར།
ཐ་མའི་ཀུན་སྤྱོར་རོ། །གོང་མའི་ཀུན་སྦྱོར་རོ། །དང་པོ་ལ འཇིག་ལྟ་ཀུན་སྦྱོར། ཚུལ་
ཁྲིམས་མཆོག་འཛིན། ཐེ་ཚོམ་སྟེ་གསུམ་ཡོད། རྒྱུན་ཞུགས་མཐོང་སྤང་ཀུན་སྦྱོར་གསུམ་
-215-

I རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
སྤངས་པའི་ལྡོག་ཆ་ནས་འཇོག་པའི་རྒྱུ་མཚན་ཡོད་དེ། བྱེ་བྲག་སྨྲ་བ་ན་རེ། གསུམ་
པ་དེས་མཐོང་སྤང་གི་སྒོ་དང་རྩ་བས་བསྡུས་པས་ན། གསུམ་པོ་དེར་མཐོང་སྤང་ཉོན་
མོངས་ཐམས་ཅད་འདུས་པས་དེ་ལྟར་བསྟན་པའི་ཕྱིར་ཏེ། སྒོ་དང་རྩ་བས་བསྡུས་ཕྱིར་
གསུམ། །ཞེས་གསུངས། ཞེས་ཟེར རང་ལན་ནི་དེའི་རྒྱུ་མཚན་ཡོད་དེ། གསུམ་པོ་དེ་
རྒྱུན་ཞུགས་ཞུགས་པའི་སྤང་བྱའི་གཙོ་བོ་ཡིན་པས་དེ་ལྟར་བརྗོད་པའི་ཕྱིར། དེ་ཡིན་
ཏེ། དེ་གསུམ་ཐར་བར་བགྲོད་པའི་བགེགས་ཀྱི་གཙོ་བོ་ཡིན་པའི་ཕྱིར་ཏེ། བཤེས་སྤྲིང་
ལས། ཀུན་ཏུ་སྦྱོར་བ་འདི་གསུམ་ཐར་པ་ཡི། །གྲོང་ཁྱེར་སྒོ་འགེགས་ལགས་པར་མཁྱེན་
པར་མཛོད། །ཅེས་གསུངས་པ་ལྟར། འཇིག་ལྟའི་ཀུན་སྦྱོར་གྱིས་དང་པོར་ཐར་ལམ་དུ་
འགྲོ་མི་འདོད་པར་བྱེད། ཚུལ་ཁྲིམས་མཆོག་འཛིན་གྱིས་བར་དུ་ཕྱིན་ཅི་ལོག་ལ་འཁྲིད་
པར་བྱེད། ཐེ་ཚོམ་གྱིས་ཐམས་ཅད་ལ་ཐེ་ཚོམ་ཟ་བར་བྱེད་པའི་ཕྱིར་ཏེ། འགྲོ་མི་འདོད་
དང་ལམ་ནོར་དང༌། །ལམ་ལ་ཐེ་ཚོམ་དེ་སྙེད་གཅིག །ཐར་བར་བགྲོད་ལ་བགེགས་བྱེད་
པ། །དེ་ཡི་ཕྱིར་ན་གསུམ་བསྟན་ཏོ། །ཞེས་གསུངས། ཐ་མའི་ཀུན་སྦྱོར་ལ་ལྔ་ཡོད་དེ།
གསུམ་པོ་དེའི་སྟེང་དུ་འདོད་པ་ལ་འདུན་པ། གནོད་སེམས་གཉིས་ཡོད་པའི་ཕྱིར། ཕྱིར་
མི་འོང་རྣམས་དེ་ལྔ་སྤངས་པའི་ལྡོག་ཆ་ནས་འཇོག་པའི་རྒྱུ་མཚན་ཡོད་དེ། ལྔ་པོ་དེ་ཕྱིར་
མི་འོང་གི་ཞུགས་པའི་སྤང་བྱའི་གཙོ་བོ་ཡིན་པས་དེ་ལྟར་བཞག་པའི་ཕྱིར་ཏེ། ཕྱི་མ་
གཉིས་ཀྱི་རང་རྒྱུད་ལྡན་གྱི་གང་ཟག་འདོད་ཁམཁམས་ལས་མི་འདའ་བར་བྱེད། དང་པོ་
གསུམ་གྱི་ལན་ཅིག་ཏུ་འདས་ཀྱང་ཕྱིར་ལྡོག་པར་བྱེད་པའི་ཕྱིར་ཏེ། ཐ་མའི་ཆ་དང་མཐུན་
རྣམ་ལྔ། །གཉིས་ཀྱི་འདོད་ལ་མི་འདའ་ལ། །གསུམ་པོ་ཡིས་ནི་ཕྱིར་ཟློག་བྱེད། །ཅེས་
གསུངས། གོང་མའི་ཀུན་སྦྱོར་ལ་ལྔ་ཡོད་དེ། གཟུགས་གཟུགས་མེད་ཀྱི་འདོད་ཆགས་
གཉིས། རྒོད་པ། ང་རྒྱལ། མ་རིག་པ་གསུམ་སྟེ། ཉན་ཐོས་དགྲ་བཅོམ་པ་རྣམས་དེ་ལྔ་
སྤངས་པའི་ལྡོག་ཆ་ནས་འཇོག་པའི་རྒྱུ་མཚན་ཡོད་དེ། ལྔ་པོ་དེ་དགྲ་བཅོམ་ཞུགས་པའི་
-216-

ད་ཀྱི་སྤྱི་དོན་ནོར་བུའི་བང་མཛོད་ལས་གནས་ལྔ་པ་བཤད་པ།
སྤང་བྱའི་གཙོ་བོ་ཡིན་པའི་ཕྱིར་ཏེ། དང་པོ་གཉིས་ཀྱི་ཁམས་གོང་མར་ཉེར་ལེན་གྱི་རྒྱུ་
བྱེད། ཕྱི་མ་གསུམ་གྱི་ཁམས་གོང་མ་ཡོངས་སུ་མི་གཏོང་བའི་རྒྱུ་བྱེད་པའི་ཕྱིར། གོང་
མའི་ཆ་དང་མཐུན་ལྔ་ཉིད། །གཟུགས་དང་གཟུགས་མེད་ལས་སྐྱེས་པའི། །འདོད་
ཆགས་གཉིས་རྒོད་ང་རྒྱལ་རྨོངས། །ཞེས་གསུངས། གཉིས་པ་འཆིང་བ་ལ་གསུམ་ཡོད
དུག་གསུམ་གྱི་འཆིང་བ་གསུམ་ཡོད་པའི་ཕྱིར། ཕྲ་རྒྱས་རྩ་ཉོན་ཉེ་ཉོན་རྣམས་མི་འགལ་
ལ། འོན་ཀྱང་རྩ་ཉོན་དང་ཉེ་ཉོན་གཉིས་སུ་ཕྱེ་བའི་དེ་གཉིས་འགལ་ཏེ། ཉོན་མོངས་
ལས་གཞན་ཉོན་མོངས་ཅན། །སེམས་བྱུང་འདུ་བྱེད་ཕུང་ཞེས་པ། །གང་དེའང་ཉེ་བའི་ཉོན་
མོངས་ཏེ། །དེ་དག་ཉོན་མོངས་ཞེས་མི་བྱ། །ཞེས་གསུངས། ཀུན་དཀྲིས་ལ་བརྒྱད་ཡོད་
དེ། ཚུལ་ཁྲིམས་ཀྱི་མི་མཐུན་ཕྱོགས་ངོ་ཚ་མེད་དང་ཁྲེལ་མེད། གཞན་ལ་ཕན་འདོགས་
པའི་མི་མཐུན་ཕྱོགས་ཕྲག་དོག །སེར་སྣ། ཤེས་རབ་ཀྱི་མི་མཐུན་ཕྱོགས་རྒོད་འགྱོད།
ཏིང་ངེ་འཛིན་གྱི་མི་མཐུན་ཕྱོགས་གཉིད་རྨུགས་རྣམས་སུ་ཡོད་པའི་ཕྱིར་ཏེ། ངོ་ཚ་མེད་དང་
ཁྲེལ་མེད་དང༌། །ཕྲག་དོག་སེར་སྣ་རྒོད་པ་དང༌། །འགྱོད་དང་རྨུགས་པ་གཉིད་དང་
ནི། །ཀུན་ནས་དཀྲིས་པ་རྣམ་པ་བརྒྱད། །ཅེས་གསུངས། འདི་དག་ལ་ཀུན་དཀྲིས་ཞེས་
བརྗོད་པའི་རྒྱུ་མཚན་ཡོད་དེ། འདི་དག་གི་སྲིད་པའི་བཙོན་རར་ཀུན་ནས་དཀྲིས་པ་
འམ། འདི་དག་ཡོད་ན་བྱེད་པ་ངན་པ་དག་འབྱུང་བར་འགྱུར་བས་ཀུན་དཀྲིས་ཞེས་
སློབ་དཔོན་གང་སྤེལ་གསུང་ཞིང་། ས་སྡེ་ལས། སྲིན་བུ་རང་གི་ཁ་ཆུས་དཀྲིས་པ་ལྟར་ཡང་
ཡང་འབྱུང་བས་སེམས་འཁྲིད་༌ཅིང་གཡོག་པར་བྱེད་པས་ཀུན་དཀྲིས་ཞེས་གསུངས།
གཉིས་པ་ནི། ཉི་ཤུ་རྩ་བཞི་གསུངས་ཏེ། དེ་གཉིས་ལས། རྣམ་གྲངས་གང་ཞེ་ན། ཀུན་
རྫོབ་འགྱུར་བ་དང་། འཆིང་བ་དང༌། བག་ལ་ཉལ་བ་དང་། ཉེ་བའི་ཉོན་མོངས་
པ་དང་། ཀུན་དཀྲིས་པ་དང་། ཆུ་བོ་དང་། སྦྱོར་བ་དང་། ཉེ་བར་ལེན་པ་དང་། མདུད་
པ་དང་། སྒྲིབ་པ་དང་། ཐབ་དང་། དྲི་མ་དང་། སྡིག་པ་དང་། ཟུག་རྔུ་དང་། ལྕི་ཡང་དང་།
-217-

> རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཉེས་པར་སྤྱོད་པ་དང་། ཟག་པ་དང༌། འཕོངས་པ་དང༌། ཡོངས་སུ་གདུང་བ་དང་།
འཁྲུགས་པ་དང་། འཐབ་པ་དང་། རིམས་ནད་དང་། ནག་སྦྱོར་དང་། བགེགས་ཞེས་བྱ་
བ་དག་གོ །ཞེས་གསུངས། ཉོན་མོངས་པའི་མིང་གིས་རྣམ་གྲངས་སུ་འགྱུར་བའི་དྲི་མ་
ལ་དྲུག་ཡོད་དེ། གཞན་ཡང་ཉོན་མོངས་དྲི་མ་དྲུག །སྒྱུ་དང་གཡོ་དང་རྒྱགས་པ་དང་། །དེ་
བཞིན་འཚིག་དང་འཁོན་འཛིན་དང༌། །རྣམ་འཚེ་ཞེས་གསུངས་པའི་ཕྱིར། དེ་ཡང་སྒྱུ་
རྒྱགས་གཉིས་འདོད་ཆགས་ཀྱི་ཆར་གཏོགས་འཁོན་འཛིན་རྣམ་འཚེ་ཁོང་ཁྲོའི་ཆར་
གཏོགས། འཚིག་པ་དང་གཡོ་གཉིས་ལྟ་ངན་གྱི་ཆར་གཏོགས་ཏེ། དེས་ཀུན་ནས་
བསླངས་པའི་ཕྱིར། མདོ་ལས། གྱ་གྱུ་ལྕི་ཡང་སྡིག་ཅན་ལྟ། ཞེས་གསུངས། དྲི་མ་དེ་དག་
ཁམས་གང་ན་ཡོད་ཅེ་ན། གཡོ་སྒྱུ་གཉིས་འདོད་ཁམས་དང་བསམ་གཏན་དང་པོ་གཉིས་
ཁོ་ན་ན་ཡོད་དེ་རདང་ཤ། འདོད་དང་བསམ་གཏན་དང་པོ་ན། །གཡོ་རྒྱུ་ཚངས་པས་འདྲིད་
ཕྱིར་རོ། །ཞེས་གསུངས། རྨུགས་རྒོད་རྒྱགས་པ་ཁམས་གསུམ་ཆར་ན་ཡོད་དེ། རྨུགས་
རྒོད་རྒྱགས་པ་ཁམས་གསུམ་ན། །ཞེས་གསུངས།
བདུན་པ་གང་དག་མཚུངས་པར་ལྡན་པ་ལ། རྣམ་ཤེས་གང་དང་ང་ལྡན་
པ། ཚོར་བ་གང་དང་མཚུངས་པར་ལྡན་པ་གཉིས་ཡོད་དེ་སླའོ། །
༼ སྒྲིབ་པ་ལྔ་བཤད་པ། ༽
བརྒྱད་པ་སྒྲིབ་པ་ལྔ་བཤད་པ་ན། འདོད་པའི་སས་བསྡུས་ཀྱི་སྒྲིབ་པ་ལ་ལྔ་ཡོད་དེ།
མདོ་ལས། སྒྲིབ་པ་ལྔ་སྟེ། འདོད་པ་ལ་འདུན་པ་དང་། །ཞེས་སོགས་གསུངས། དགེ་
སློང་དག་འདི་ནི་མི་དགེའི་ཕུང་པོ་མ་འདྲེས་པ་ཡོངས་སུ་རྫོགས་པ་ཡིན་ཏེ། འདི་ལྟ་སྟེ།
སྒྲིབ་པ་ལྔའོ། །ཞེས་གསུངས། འདོད་པ་ལ་འདུན་པ། གནོད་སེམས། གཉིད། རྨུགས།
-218-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་ལྔ་པ་བཤད་པ།
རྒོད། འགྱོད། ཐེ་ཚོམ་རྣམས་སོ། ། ལྔ་པོ་འདི་ལོགས་སུ་སྒྲིབ་པར་འཇོག་པའི་རྒྱུ་
མཚན་ཡོད་དེ དང་པོ་གཉིས་ཀྱིས་ཚུལ་ཁྲིམས་ཀྱི་ཕུང་པོ་ལ་གནོད་པར་བྱེད། རྒོད་འགྱོད་
ཀྱིས་ཏིང་ངེ་འཛིན་གྱི་ཕུང་པོ་ལ་གནོད་པར་བྱེད། གཉིད་རྨུགས་ཀྱིས་ཤེས་རབ་གྱི་ཕུང་
པོ་ལ་གནོད་པར་བྱེད། ཐེ་ཚོམ་ཅན་གྱིས་བདེན་པ་ལ་ཐེ་ཚོམ་ཟ་བར་བྱེད་པས་དེ་ལྟར་
བཞག་པའི་ཕྱིར། དེ་ལྟར་བཞག་པ་ལ་དགོས་པ་ཡོད་དེ། བསླབ་པ་གསུམ་ལ་ཉམས་
ལེན་བྱེད་འདོད་པས་སྒྲིབ་པ་ལྔ་པོ་ཆེད་དུ་གཉེར་ནས་སྤོང་དགོས། ཞེས་ཤེས་པར་བྱ་
བའི་ཆེད་ཡིན་པའི་ཕྱིར། གཉིད་རྨུགས་གཉིས་གཅིག་དང་། རྒོད་འགྱོད་གཉིས་གཅིག་
ཏུ་འདྲེན་པའི་རྒྱུ་མཚན་ཡོད་དེ། མི་མཐུན་པ་གཉེན་པོ་གཅིག །རྒྱུ་ཟག་བཅས་པ་གཅིག་
ལས་སུ་བྱ་བ་གཅིག་པས་དེ་ལྟར་བགྲངས་པའི་ཕྱིར། དང་པོ་གྲུབ་སྟེ། གཉིད་རྨུགས་
གཉིས་གཉེན་པོ་སྣང་བས་སེལ། རྒོད་འགྱོད་གཉིས་ཞི་གནས་ཀྱི་སེལ་བར་གཅིག་པའི་
ཕྱིར། གཉིས་པ་གྲུབ་སྟེ། གཉིད་རྨུགས་གཉིས་རྒྱུ་ཟས་ཀྱི་རོ་མྱང་བ་དང་། མ་དགའ་
བ་དང་། བྱ་བ་མང་བ་དང་། ཁ་ཟས་ཀྱི་ཚོད་མ་ཟིན་པ་དང་། སེམས་ཞུམ་པ་སྟེ། ལྔ་ལ་
བརྟེན་ནས་འབྱུང་བར་གཅིག །རྒོད་འགྱོད་གཉིས་ཉེ་དུའི་རྣམ་རྟོག །མི་འཆི་བའི་རྣམ་
རྟོག །སྔོན་གྱི་རྩེ་རྒོད། དགའ་མགུར་སྤྱོད་པ་དྲན་པ་སྟེ་བཞི་ལ་བརྟེན་ནས་འབྱུང་བར་
གཅིག་པའི་ཕྱིར། གསུམ་པ་གྲུབ་སྟེ། གཉིད་རྨུགས་གཉིས་ཀྱིས་སེམས་ཞུམ་པར་བྱེད།
རྒོད་འགྱོད་གཉིས་ཀྱིས་སེམས་མ་ཞི་བར་བྱེད་པར་གཅིག་པའི་ཕྱིར་ཏེ། འདོད་ན་སྒྲིབ་
རྣམས་མི་མཐུན་དང་། །ཟས་དང་བྱ་བ་གཅིག་པའི་ཕྱིར། །གཉིས་གཅིག་ཕུང་པོ་གནོད་
བྱེད་དང་། །ཐེ་ཚོམ་ཕྱིར་ན་ལྔ་ཉིད་དོ། །ཞེས་གསུངས། མཆིམས་ནམ་མཁའ་གྲགས་
ཀྱིས། རྨུགས་གཉིད་ཟས་ནི་ཆོས་ལྔ་སྟེ། །མྱང་དང་མི་དགའ་བྱ་མྱོངས་དང་། །ཟས་ཚོད་
མ་ཟིན་སེམས་ཞུམ་པའོ། །གཉེན་པོ་ཟླ་བའི་འོད་ལ་སོགས། །སྣང་བའི་འདུ་ཤེས་སྒོམ་
པ་སྟེ། །མི་མཐུན་ཞེས་པའི་ཚིགས་སྡེབ་ངོར། །ནག་པོའི་མི་མཐུན་དཀར་པོའི་ཕྱོགས།
-219-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
གཉེན་པོ་ཞེས་ནི་མངོན་པར་གྲགས། །བྱ་བ་གཉིས་ཀ་སེམས་ཞུམ་བྱེད། །རྒོད་འགྱོད་
ཟས་ནི་ཆོས་བཞི་སྟེ། །ཉེ་དུ་ཡུལ་དང་མི་འཆི་རྟོག །སྔོན་རྒོད་རྩེ་སོགས་དྲན་པའོ། །གཉེན་
པོ་ཞི་གནས་རྒྱུ་སྒོམ་སྟེ། །དལ་བ་ཐོབ་དཀའ་བརྟན་པ་ནི། །རང་གི་མིན་སོགས་སྐྱོ་འདུ་
ཤེས། བྱ་བ་གཉིས་ཀས་གཡེང་བར་བྱེད། །ཅེས་སོ།
༼སྤངས་པའི་འབྲས་བུ་ཡོངས་ཤེས་བཤད་པ།༽
དགུ་པ་སྤངས་པའི་འབྲས་བུ་ཡོངས་ཤེས་བཤད་པ་ལ། ཚུལ་ཇི་ལྟར་སྤོང་བ། སྤོང་
བྱེད་གཉེན་པོའི་དབྱེ་བ། ཡོངས་ཤེས་ཀྱི་དབྱེ་བ་དངོས་བཤད་པའོ། དང་པོ་ལ། མཐོང་
སྤང་སྤོང་ཚུལ་དང་། སྒོམ་སྤང་སྤོང་ཚུལ་ལོ། དང་པོ་ནི། སྡུག་ཀུན་མཐོང་སྤང་གཉིས་
རང་ས་ལ་དམིགས་པ་དང༌། འགོག་ལམ་མཐོང་སྤང་གཉིས་ཟག་མེད་ལ་དམིགས།
བདེན་བཞིའི་རང་གི་མཚན་ཉིད་ཡོངས་སུ་ཤེས་པས་སྤང་སྟེ། དཔེར་ན། ཐོ་ཡོར་དུ་
ཤེས་པ་ཉིད་ཀྱིས་དེ་ལ་མིར་འཛིན་པ་ཟློག་པ་བཞིན་ནོ། འདོད་པའི་སས་བསྡུས་ཀྱི་ཀུན་
འགྲོ་ཁམས་གོང་མ་ལ་དམིགས་པ་དགུ་ནི་གོང་མའི་སས་བསྡུབསྡུས་ཀྱི་བདེན་པ་མ་ཤེས་
ཀྱང་། དེ་རྣམས་ལ་དམིགས་པའི་རང་སའི་སྐལ་པ་མཉམ་པའི་ཀུན་འགྲོ་རྣམས་ཡང་དག་
པར་ཟད་པས་སྤོང་ལ། འགོག་ལམ་མཐོང་སྤང་ཟག་བཅས་ལ་དམིགས་པ་རྣམས་ནི་
རང་གི་དམིགས་པ་ཟག་མེད་ཀྱིས་ཡུལ་ཅན་གྱི་ཕྲ་རྒྱས་རྣམས་སྤངས་པས་སྤོང་དགོས་
ཏེ། ཡུལ་མེད་ན་དེ་རྣམས་མི་འབྱུང་བའི་ཕྱིར། སྤོང་ཚུལ་དེ་གསུམ་ཡང་སྔ་ཕྱི་རིམ་
བཞིན་མ་ཡིན་གྱི། དུས་གཅིག་ལ་ལྡོག་པ་ཐ་དད་པའི་ཚུལ་གྱིས་སྤོང་སྟེ། དམིགས་པ་ཡོངས་
སུ་ཤེས་པ་དང་། །དེ་ལ་དམིགས་པ་ཡང་དག་པར། །ཟད་དང་དམིགས་པ་སྤངས་པས་
སོ། །ཞེས་གསུངས། གཉིས་པ་ནི་གཉེན་པོ་སྒོམ་ལམ་བར་ཆད་མེད་ལམ་ཆུང་ངུ་འབྲིང་
-220-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་ལྔ་པ་བཤད་པ
ཆེན་པོ་དགུ་རིམ་གྱིས་སྐྱེས་པས་སྒོམ་སྤང་ཆེ་འབྲིང་ཆུང་ངུ་དགུ་ཟད་པར་འགྱུར་ཏེ།
གཉེན་པོ་སྐྱེས་པས་ཟད་པར་འགྱུར་ཞེས་གསུངས གཉིས་པ་ནི གཉེན་པོ་ལ་བཞི་ཡོད་དེ
སྤོང་བའི་གཉེན་པོ། གཞིའི་གཉེན་པོ། ཐག་སྲིང་བའི་གཉེན་པོ། རྣམ་པར་སུན་འབྱིན་
པའི་གཉེན་པོ་རྣམས་སུ་ཡོད་པའི་ཕྱིར་ཏེ། གཉེན་པོ་རྣམ་བཞི་སྤོང་བ་དང་། །གཞི་དང་
སྲིང་ཉིད་རྣམ་པར་ནི། །སུན་འབྱིན་ཞེས་བྱ་དམིགས་པ་ལས། །ཉོན་མོངས་པ་ནི་སྤང་
པར་འདོད། །ཅེས་གསུངས།
་S ་༼ཡོངས་ཤེས་ཀྱི་དབྱེ་བ་དངོས་བཤད་པ།༽
་་་༢༡: ལྔ་
གསུམ་པ་ནི། ཡོངས་ཤེས་ལ་དགུ་ཡོད་དེ། འདོད་པའི་སས་བསྡུས་ཀྱི་སྡུག་བསྔལ་
ཀུན་འབྱུང་མཐོང་སྤང་སྤངས་པའི་ཡོངས་ཤེས་གཅིག །འགོག་ལམ་མཐོང་སྤང་ཟད་པའི་
ཡོངས་ཤེས་གཉིས་ཏེ་གསུམ གོང་མའི་སྡུག་ཀུན་མཐོང་སྤང་ཟད་པའི་ཡོངས་ཤེས་
གཅིག །འགོག་ལམ་མཐོང་སྤང་ཟད་པའི་ཡོངས་ཤེས་གཉིས། དེ་གསུམ། ཐ་མའི་ཆ་
མཐུན་ལྔ་སྤངས་པའི་ཡོངས་ཤེས། གཟུགས་ཁམས་ཀྱི་ཟག་པ་ཟད་པའི་ཡོངས་ཤེས།
གཟུགས་མེད་ཁམས་ཀྱི་ཟག་པ་ཟད་པའི་ཡོངས་ཤེས་གསུམ་རྣམས་སུ་ཡོད་པའི་ཕྱིར།
ཡོངས་ཤེས་དང་པོ་དྲུག་མཐོང་ལམ་གྱི་འབྲས་བུ་ཡིན་ཏེ། བཟོད་པ་བར་ཆད་མེད་ལམ་
གྱི་འབྲས་བུ་ཡིན་པའི་ཕྱིར། ཕྱི་མ་གསུམ་ཤེས་པའི་འབྲས་བུ་ཡིན་ཏེ། སྒོམ་ལམ་
གྱི་འབྲས་བུ་ཡིན་པའི་ཕྱིར། དེ་ཡང་ཡེ་ཤེས་ཀྱི་ཡོངས་ཤེས་དང་། སྤངས་པའི་ཡོངས་
ཤེས་གཉིས་ལས། དང་པོ་ནི། ཟག་མེད་རྣམ་གྲོལ་ལམ་ལྟ་བུ་སྟེ། འདི་ཡོངས་ཤེས་
མཚན་ཉིད་པ་ཡིན། གཉིས་པ་ནི། འགོག་བདེན་ལྟ་བུའི་སྟེ། འཐོབ་བྱེད་མིང་གིས་ཐོབ་
བྱ་ལ་བཏགས་པ་ཡིན་ལ། སྐབས་འདིར་ཕྱི་མའི་དབང་དུ་བྱས་ནས་བཤད་པའོ །བྲལ་ཐོབ་
-221-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། e་
ཟག་མེད་གསར་དུ་སྐྱེས་པ་དང༌། སྲིད་རྩེ་ཉམས་པར་བྱས་པ་དང་། །ཀུན་འགྲོའི་རྒྱུ་
གཉིས་ཀུན་ཏུ་བཅོམ་པ་ལས་མཐོང་སྤང་སྤངས་པའི་ཡོངས་ཤེས་བཞག ཁམས་རིལ་པོ་
ལས་འདས་པ་ལས་སྒོམ་སྤངས་སྤངས་པའི་ཡོངས་ཤེས་བཞག་པའི་ཕྱིར། གང་ཟག་
གང་ཡོངས་ཤེས་དུ་དང་ལྡན་ཅེ་ན། སོ་སྐྱེ་ཡིན་ན་ཡོངས་ཤེས་དང་མི་ལྡན་པས་ཁྱབ་སྟེ།
ལམ་བདེན་མ་ཐོབ་པས་ཁྱབ་པའི་ཕྱིར། མཐོང་ལམ་པ་ཡོངས་ཤེས་གཅིག་ནས་ལྔའི་
བར་དུ་ལྡན་པ་ཡོད། སྒོམ་ལམ་པ་འདོད་པ་ལ་འདོད་ཆགས་དང་མ་བྲལ་བའི་ཡོངས་
ཤེས་དྲུག་དང་ལྡན་པ་ཡོད། བྲལ་བའི་ཕྱིར་མི་འོང་ཐ་མའི་ཆ་མཐུན་ལྔ་སྤངས་པའི་ཡོངས་
ཤེས་གཅིག་ཁོ་ན་དང་ལྡན་པ་དང་། ཡང་དེ་གཟུགས་ལ་འདོད་ཆགས་དང་བྲལ་བའི་
ཕྱིར་མི་འོང་གཟུགས་ཀྱི་འདོད་ཆགས་ཟད་པའི་ཡོངས་ཤེས་བསྣན་པས་གཉིས་དང་
ལྡན་པ་ཡོད། ཉན་ཐོས་དགྲ་བཅོམ་པ་གོང་མའི་ཆ་མཐུན་ལྔ་སྤངས་པའི་ཡོངས་ཤེས་
གཅིག་པུ་དང་ལྡན་པའི་ཕྱིར། གཅིག་མིན་མཐོང་ལ་གནས་པར་ནི། །ལྔ་ཡི་བར་དང་ཡང་
དག་ལྡན། །སྒོམ་ལ་གནས་པ་དྲུག་གམ་ནི། །གཅིག་གམ་ཡང་ན་གཉིས་དང་པོ། །ཞེས་
གཏོང་ཐོབ་གསུངས གནས་ལྔ་པའི་ཚིག་དོན་ལེགས་པར་བཤད་པའོ།། །།
-222-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དྲུག་པ་བཤད་པ།
གནས་དྲུག་པ། ལམ་དང་གང་ཟག་བསྟན་པའི་མཛོད།
གནས་དྲུག་པ་ལམ་དང་གང་ཟག་བསྟན་པའི་གནས་བཤད་པ་ལ་བཞི། དམིགས་
ཡུལ་འཕགས་པའི་བདེན་པ། བདེན་མཐོང་མངོན་པར་རྟོགས་པའི་རིམ་པ། མངོན་
རྟོགས་ལ་གནས་པའི་གང་ཟག །མངོན་པར་རྟོགས་པའི་ལམ་བསྟན་པའོ། །
སྭཱ ཥཎྚསྔ  ོ ༼དམིགས་ཡུལ་འཕགས་པའི་བདེན་པ་བཤད་པ། ༽
དང་པོ་ནི། །མདོ་ལས། །སྤངས་པ་ནི་ཡོངས་སུ་ཤེས་པའི་མིང་ཐོབ་བོ། །ཞེས་
གསུངས་ན། གཉེན་པོ་གང་གིས་སྤང་བྱ་གང་སྤངས་པ་ལས་ཡོངས་ཤེས་ཀྱི་མིང་ཐོབ་ཅེ་
ན། དེའི་ལན་སྟོན་པ་ནི། བདེན་པ་མཐོང་དང་བསྒོམས་པ་ལས། །ཞེས་སོགས་རྐང་པ་
གཉིས་གསུངས། །ངག་དོན། བདེན་པ་མངོན་སུམ་དུ་མཐོང་བའམ། མཐོང་བ་ནི་
རྒྱུན་དུ་བསྒོམས་པ་ལས་ཉོན་མོངས་སྤངས་པའི་འབྲས་བུ་ཡོངས་ཤེས་ཀྱི་ཐོབ་སྟེ་ཞེས་སྔར་
བཤད་ཟིན་ཏེ། གང་དུ་ན། འདོད་ན་སྡུག་བསྔལ་ལ་སོགས་པ། །མཐོང་བས་རིམ་
བཞིན་སྤོང་བར་བྱེད། །ཅེས་བཤད་པའི་ཕྱིར། འོ་ན་མཐོང་ལམ་དང་སྒོམ་ལམ་གྱི་ངོ་བོ་
གང་སྙམ་ན། སྒོམ་པའི་ལམ་ནི་རྣམ་གཉིས་ཏེ། །ཞེས་སོགས་རྐང་པ་གཉིས་ཀྱི་ངག་དོན་
ནི། སྒོམ་ལམ་ལ་ཟག་བཅས་ཟག་མེད་གཉིས་སུ་བཤད་དུ་རུང་སྟེ། འཇིག་རྟེན་པའི་
སྒོམ་ལམ་དང་འཇིག་རྟེན་ལས་འདས་པའི་སྒོམ་ལམ་གཉིས་བཤད་པའི་ཕྱིར། དང་པོ་
ནི། འཇིག་རྟེན་པའི་བསམ་གཟུགས་བརྒྱད་ལྟ་བུ་ཟག་བཅས་ཡིན། ཕྱི་མ་ལ་ཟག་མེད་
ཀྱི་ཁྱབ་སྟེ། ལམ་བདེན་གྱིས་ཁྱབ་པའི་ཕྱིར། མཐོང་ལམ་ལ་མཐའ་གཅིག་ཏུ་ཟག་མེད་
-223-

། རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཅེས་བརྗོད་ཀྱི་ཟག་བཅས་ཀྱི་སྒྲས་མི་སྟོན་པའི་རྒྱུ་མཚན་ཡོད་དེ། དེས་སྲིད་རྩེའི་སས་
བསྡུས་ཀྱི་མཐོང་སྤང་གི་དངོས་གཉེན་བྱེད་ཅིང་། མཐོང་སྤང་དགུ་ཅིག་ཅར་དུ་སྤོང་བར་
བྱེད་པའི་ཕྱིར དེ་སྐད་དུ་རང་འགྲེལ་ལས། སྒོམ་པའི་ལམ་ནི་རྣམ་པ་གཉིས་ཏེ། འཇིག་
རྟེན་པ་དང་འཇིག་རྟེན་ལས་འདས་པའོ། །མཐོང་བའི་ལམ་ནི་ཁམས་གསུམ་པའི་གཉེན་
པོ་ཡིན་པའི་ཕྱིར་དང་། མཐོང་བས་སྤང་བར་བྱ་བ་རྣམ་པ་དགུ་ཅིག་ཅར་དུ་སྤོང་བའི་
ཕྱིར། འཇིག་རྟེན་ལས་འདས་པ་ཁོ་ན་ཡིན་ཏེ། འཇིག་རྟེན་པ་ལ་དེ་འདྲའི་མཐུ་མེད་དོ།
ཞེས་གསུངས། འོ་ན་བདེན་པ་དུ་ཡོད་ཅེ་ན། བདེན་པ་དག་ནི་བཞིར་བཤད་དོ། །ཞེས་
ཟེར གང་དུ་བཤད་ན། ཟག་མེད་ལམ་གྱི་བདེན་པ་དང་། ཞེས་དང་སོ་སོར་བརྟགས་
པས་འགོག་པ། །ཞེས་སོགས་དང་། སྡུག་བསྔལ་ཀུན་འབྱུང་དེ་བཞིན་དུ། །ཞེས་སོགས་
གསུངས། འོ་ན་བདེན་པ་བཞི་པོ་དེ་རིམ་པའང་དེ་ལྟར་ངེས་སམ་ཞེ་ན། མ་ངེས་
ཏེ། ཡུལ་ཅན་མངོན་པར་རྟོགས་པའི་རིམ་པ་དང་རྒྱུ་འབྲས་དོན་གྱི་རིམ་པ་གཉིས་ལས།
དང་པོའི་དབང་དུ་བྱས་ནས། སྡུག་བསྔལ་ཀུན་འབྱུང་དེ་བཞིན་དུ། །འགོག་དང་ལམ་སྟེ་དེ་
ལྟར་ན། །ཞེས་ཏེ རྒྱུད་བླ་དང་མཐུན་ནོ།
གཉིས་པ་ནི། མངོན་རྟོགས་ལས། རྒྱུ་དང་ལམ་དང་སྡུག་བསྔལ་དང་། །འགོག་པ་
ལ་ནི་གོ་རིམ་བཞིན །ཞེས་གསུངས་པ་ལྟ་བུའོ། །འོ་ན། སོ་སོའི་ངོ་བོ་ཇི་ལྟ་བུ་ཞེ་
ན། ཀུན་འབྱུང་བདེན་པ་ལས་བྱུང་པའི་རིགས་སུ་གནས་པས་རབ་ཏུ་ཕྱེ་བའི་ཟག་
བཅས་སུ་དམིགས་པ། སྡུག་བདེན་གྱི་མཚན་ཉིད། ཉེར་ལེན་གྱི་ཕུང་པོ་ལྔ་ལྟ་བུ། སྡུག་
བདེན་སྐྱེད་པའི་རིགས་སུ་གནས་པས་རབ་ཏུ་ཕྱེ་བའི་ཟག་བཅས་སུ་དམིགས་པ། ཀུན་
འབྱུང་བདེན་པའི་མཚན་ཉིད། །སྲེད་པ་ལྟ་བུ། ལམ་བདེན་ལ་བརྟེན་ནས་ཐོབ་པའི་
རིགས་སུ་གནས་པས་རབ་ཏུ་ཕྱེ་བའི་བྲལ་བར་དམིགས་པ། འགོག་བདེན་གྱི་མཚན་
ཉིད། འགོག་བདེན་ཐོབ་བྱེད་ཀྱི་རིགས་སུ་གནས་པའི་རབ་ཏུ་ཕྱེ་བའི་འཕགས་ལམ་དུ་
-224-

མཛོད་ཀྱི་སྤྱི་དོན་ནོར ད་ལས་གནས་དྲུག་པ་བཤད་པ
དམིགས་པ། ལམ་བདེན་གྱི་མཚན་ཉིད། ལམ་བདེན་ལ་མཁྱེན་པས་མ་ཁྱབ་སྟེ། ལམ་
བདེན་ལྡན་མིན་འདུ་བྱེད་ཡིན་པའི་ཕྱིར་ཏེ། ཟག་མེད་ཀྱི་ཕུང་པོ་ལྔ་ལྡན་མིན་འདུ་བྱེད་
ཡིན་པའི་ཕྱིར། ངེས་ཚིག་ནི། བཞི་པོ་འདི་འཕགས་པས་གཟིགས་པ་ལྟར་གྱི་ཁྱད་ཆོས་
རྣམས་ཀྱི་མི་སླུ་བས་འཕགས་པའི་བདེན་པ་ཞེས་བརྗོད་དེ།
མདོ་ལས་འཕགས་པའི་བདེ་བར་གང་གསུངས་པ། དེ་ནི་གཞན་གྱིས་སྡུག་བསྔལ་
རིག །གཞན་གྱི་བདེ་བ་གང་སྨྲས་པ། །དེ་ནི་འཕགས་པས་སྡུག་བསྔལ་རིག །ཅེས་
གསུངས། ཁོ་ན་རེ། འཁོར་བ་ཐམས་ཅད་སྡུག་བསྔལ་རང་བཞིན་མ་ཡིན་པར་ཐལ།
སྡུག་བསྔལ་ཡིན་ན་ཚོར་བ་ཡིན་པས་ཁྱབ། ཚོར་བ་ལ་སེམས་བྱུང་གི་ཁྱབ་པའི་ཕྱིར།
ཞེ་ན་མ་ཁྱབ་སྟེ། སྡུག་བསྔལ་གསུམ་ཅི་རིགས་པ་དང་ལྡན་པའི་ཆ་ནས་འཁོར་བ་མཐའ་
དག་ཁྱབ་པ་འདུ་བྱེད་ཀྱི་སྡུག་བསྔལ་ལས་མ་འདས་པའི་ཕྱིར་ཏེ། ཟག་བཅས་ཀྱི་ཚོར་
བ་ཡིད་འོང་གི་གཞན་དབང་དུ་གྱུར་པ་རྣམས་འགྱུར་བའི་སྡུག་བསྔལ་གྱིས་མནར། ཚོར་
བ་ཡིད་མི་འོང་གི་གཞན་དབང་དུ་འགྱུར་པ་རྣམས་སྡུག་བསྔལ་གྱི་སྡུག་བསྔལ་གྱིས་མནར།
ཚོར་བ་བཏང་སྙོམས་ཀྱི་གཞན་དབང་དུ་གྱུར་པ་རྣམས་ཁྱབ་པ་འདུ་བྱེད་ཀྱི་སྡུག་བསྔལ་
གྱིས་མནར་བའི་ཕྱིར་ཏེ། ཡིད་འོང་ཡིད་དུ་མི་འོང་དང་། །དེ་ལས་གཞན་ཟག་བཅས་
རྣམས་ཉིད། །སྡུག་བསྔལ་ཉིད་གསུམ་ལྡན་པའི་ཕྱིར། །ཅི་རིགས་མ་ལུས་སྡུག་བསྔལ་
ལོ། །ཞེས་གསུངས། སྡུག་བསྔལ་དང་པོ་གཉིས་ཡིད་འབྱུང་གི་གནས་སུ་སྐྱེ་བོ་རྣམས་
ཀྱིས་རྟོགས་སླ།
སྡུག་བསྔལ་གསུམ་པ་ཡིད་འབྱུང་གི་གནས་སུ་འཕགས་པ་རྣམས་ཀྱིས་རྟོགས་ཀྱི།
སོ་སོ་སྐྱེ་བོས་རྟོགས་དཀའ་སྟེརང་འགྲེལ་ལས། ལག་མཐིལ་སྤུ་ཉག་གཅིག་འདུག་
པ། །མི་རྣམས་ཀྱིས་ནི་མི་རྟོགས་ལ། །དེ་ཉིད་མིག་ཏུ་སོང་ན་ནི། །མི་དགའ་བ་དང་གནོད་
སྐྱེད་ལྟར། །བྱིས་པ་ལག་མཐིལ་འདྲ་བ་ཡིས། །འདུ་བྱེད་སྡུག་བསྔལ་སྤུ་མི་རྟོགས།
-225-

I རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
འཕགས་པ་མིག་དང་འདྲ་བ་ནི། །དེ་ཡི་ཤིན་ཏུ་ཡིད་ཀྱང་འབྱུང༌། །ཞེས་གསུངས།
འོ་ན་མདོ་དང་བསྟན་བཅོས་ལས་བདེན་པ་གཉིས་ཞེས་བཤད་པ་དེ་གང་ཞེ་ན། དེ་
སྟོན་པ་ནི། གང་ལ་བཅོམ་དང་བློ་ཡིས་གཞན། །ཞེས་སོགས་རྐང་པ་བཞི་ལས། བུམ་
ཕ་དང་བུམ་ཆུ་ཆོས་ཅན། ཀུན་རྫོབ་གྱི་བདེན་པ་ཡིན་ཏེ། ཁྱོད་གང་ལ་བཅོམ་པའམ་བློའི་
ཆོས་གཞན་སོ་སོར་བསལ་བ་ན། ཁྱོད་འཛིན་པའི་བློ་འདོར་བའི་ཆོས་ཡིན་པའི་ཕྱིར། སྔོན་
པོའི་རྡུལ་ཕྲ་རབ་དང་འདུས་མ་བྱས་ཀྱི་ནམ་མཁའ་ཆོས་ཅན། དོན་དམ་པའི་བདེན་
པ་ཡིན་ཏེ། ཁྱོད་གང་ལ་བཅོམ་པའམ་བློའི་ཆོས་གཞན་སོ་སོར་བསལ་བ་ན། ཁྱོད་འཛིན་
པའི་བློ་མི་འདོར་བའི་ཆོས་ཡིན་པའི་ཕྱིར། གཉིས་པ་བདེན་པ་མངོན་པར་རྟོགས་པའི་
རིམ་པ་ནི། འོ་ན་ཐབས་གང་གིས་བདེན་པ་མངོན་སུམ་དུ་མཐོང་བར་གྱུར་ཞེ་ན།
ཚུལ་གནས་ཐོས་དང་བསམ་ལྡན་པས། །ཞེས་སོགས་རྐང་པ་གཉིས་ཀྱི་ངག་དོན།
བདག༌ལེགས་སུ་འདོད་པ་རྣམས་ཀྱིས་གཞི་སོ་ཐར་རིགས་བདུན་གང་རུང་གི་ཚུལ་
ཁྲིམས་རྣམ་པར་དག་པ་ལ་གནས་ཏེ། ལམ་བདེན་པ་མངོན་པར་རྟོགས་པ་དང་མཐུན་
པའི་ཐོས་བྱུང་གྱི་ཤེས་རབ་སྐྱེད། དེ་ནས་ཐོས་པའི་དོན་ལ་ཚུལ་བཞིན་དུ་སེམས་པའི་
བསམ་བྱུང་གི་ཤེས་རབ་ཀྱི་སྒྲོ་འདོགས་གཅོད། དེ་ནས་སྒྲོ་འདོགས་བཅད་པའི་དོན་སྒོམ་
བྱུང་གི་རྩེ་གཅིག་ཏུ་བསྒོམ་པ་ལ་འབད་རིགས་ཏེ། དེ་ལྟར་བྱས་པས་རྣམ་གྲོལ་ཐར་པའི་
གོ་འཕང་མྱུར་དུ་ཐོབ་པར་འགྱུར་བའི་ཕྱིར།
སློབ་དཔོན་གང་སྤེལ་གྱིས་མདོ་དྲངས་པ་ལས། དགེ་སློང་བརྟུན་ཅིང་རྟག་འགྲུས་
པས། །ཚུལ་ཁྲིམས་ཡང་དག་བླང་བྱས་ནས། །སེམས་དང་ཤེས་རབ་སྒོམ་བྱེད་པས། །
སྡུག་བསྔལ་ཟད་པ་འཐོབ་པར་འགྱུར། །ཞེས་གསུངས། འོ་ན། ཤེས་རབ་གསུམ་གྱི་ངོ་
བོ་ཇི་ལྟ་བུ་སྙམ་ན། ཐོས་སོགས་ལས་བྱུང་བློ་རྣམས་ནི། །ཞེས་སོགས་གཉིས་ཀྱི་ངག་
དོན། མིང་ཁོ་ནའི་ཡུལ་ཅན་གྱི་ཤེས་རབ་ཏུ་དམིགས་པ། ཐོས་བྱུང་གི་ཤེས་རབ་མཚན་
-226-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དྲུག་པ་བཤད་པ།
ཉིད། མིང་དོན་གཉིས་ཀའི་ཡུལ་ཅན་གྱི་ཤེས་རབ་ཏུ་དམིགས་པ། བསམ་བྱུང་གི་ཤེས་
རབ་ཀྱི་མཚན་ཉིད། དོན་ཁོ་ནའི་ཡུལ་ཅན་གྱི་ཤེས་རབ་ཏུ་དམིགས་པ། སྒོམ་བྱུང་ཤེས་
རབ་ཀྱི་མཚན་ཉིད་དུ་བྱེ་བྲག་སྨྲ་བས་བཞེད། སློབ་དཔོན་དབྱིག་གཉེན་གྱི་དང་པོ་དེ་
ལུང་ཚད་མ་ལས་སྐྱེས་པའི་ཤེས་རབ་ཡིན། གཉིས་པ་དེའི་དོན་ལ་རིགས་པས་བརྟགས་
པ་ལས་སྐྱེས་པའི་ཤེས་རབ་ཡིན། གསུམ་པ་ཏིང་ངེ་འཛིན་ལས་སྐྱེས་པའི་ཤེས་རབ་ཡིན་
གསུང་ངོ་། འོ་ན་རྟེན་གང་གིས་བསྒོམ་པས་སྒོམ་པ་ཡོངས་སུ་རྫོགས་པར་འགྱུར་ཞེ་ན
བསྲིངས་གཉིས་ལྡན་ཆོག་མི་ཤེས་དང་། །ཞེས་སོགས་གཉིས་ཏེ། ལུས་འདུ་འཛི་སེམས་
རྣམ་རྟོག་ལས་བསྲིངས་པའི་བསྲིངས་པ་གཉིས་ལྡན་གྱི་གང་ཟག་གིས་བསྒོམས་པས་
སྒོམ་པ་ཡོངས་སུ་རྫོགས་པར་འགྱུར་ལ། བསྲིངས་པ་གཉིས་པོ་དེ་ལ་ཡང་འདོད་ཆུང་
ཆོག་ཤེས་ལ་སླའི། ཆོག་མི་ཤེས་པ་ལ་སླ་བ་མ་ཡིན་ནོ། །འོ་ན་ཆོག་མི་ཤེས་པ་དང་འདོད་
པ་ཆེ་བ་དེ་གང་སྙམ་ན། རྙེད་ལ་ཡང་སྲེད་ཆོག་མི་ཤེས། ཞེས་སོགས་གཉིས་ཏེ། ཆོས་
གོས་སོགས་རྙེད་པ་སླར་ཡང་རྙེད་ན། སྙམ་དུ་སྲེད་པ་དང་པོ་ཡིན། མ་རྙེད་པ་ལ་དེ་རྙེད་
ན་སྙམ་དུ་སེམས་པ་གཉིས་པ་ཡིན་ལ། དེ་གཉིས་ལས་ཟློག་པ་འདོད་ཆུང་ཆོག་ཤེས་ཡིན་
ནོ། །འོ་ན་འཕགས་པའི་རིགས་བཞི་གསུངས་པ་དེ་གང་སྙམ་ན། མ་ཆགས་འཕགས་
རིགས་དེ་དག་ལས། །ཞེས་སོགས་རྐང་པ་དྲུག་སྟེ། འདོད་ཆུང་ཆོག་ཤེས་ཀྱི་བདག་
ཉིད་དུ་མ་གྱུར་བའི་མ་ཆགས་པའི་རང་བཞིན་ཅན་གྱི་སེམས་བྱུང་དགེ་བར་དམིགས་
པ།འཕགས་པའི་རིགས་ཀྱི་མཚན་ཉིད། དབྱེ་ན་བཞི་ཡོད་དེ། ཆོས་གོས་ངན་ངོན་ཙམ་
གྱིས་ཆོག་ཤེས་པ་འཕགས་པའི་རིགས། །བསོད་སྙོམས། གནས་མལ། སྤོང་བ་དང་
སྒོམ་པ་ལ་དགའ་བའི་འཕགས་པའི་རིགས་རྣམས་སོ། དང་པོ་གསུམ་སྟོན་པའི་མདོ་
ལས་ཐར་པ་སྒྲུབ་པའི་ཚུལ་བསྟན།
བཞི་པ་སྟོན་པའི་མདོ་ལས་ཐར་པ་བསྒྲུབ་པའི་ལས་དངོས་བསྟན་ཏེ། དང་པོ་གསུམ་
-227-

3ཤེ་༣ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
ཉམས་སུ་བླངས་པས་བདག་གི་བ་ལ་སྲེད་པ་སྤོང་ནུས། བཞི་པ་ཉམས་སུ་བླངས་པཔས་
བདག་འཛིན་གཏན་ཟད་ནུས་པའི་ཕྱིར། འོ་ན་དེ་ལྟ་བུའི་རིགས་སད་པའི་གང་ཟག་དེས་
ཇི་ལྟར་སྒོམ་པ་ལ་འཇུག་ཅེ་ན། དེ་ལ་འཇུག་པ་མི་སྡུག་པ། ཞེས་སོགས་ཀྱི་སྐབས་སུ། སྤྱི་
དོན། གཞུང་དོན་ནོ། དང་པོ་ནི། ཐར་ལམ་ལ་མཚན་ཉིད། དབྱེ་བ། སོ་སོའི་རང་བཞིན།
གྲངས་ངེས། གོ་རིམ། དེ་དག་དང་ཐུན་མོང་གི་རྣམ་གཞག་གོ
དང་པོ་ནི། ཐར་པར་འགྲོད་པའི་གོ་སྐབས་ཕྱེ་ཤུལ་ཏུ་གྱུར་པའི་མཐོང་ཕྱོགས་སུ་
དམིགས་པ། ཐར་ལམ་གྱི་མཚན་ཉིད། གཉིས་པ་ནི། དེ་ལ་རྟེན་གྱི་སྒོ་ནས་ཉན་ཐོས་
རང་རྒྱལ་ཐེག་ཆེན་གྱི་ལམ་གསུམ། དེ་རེ་རེ་ལ། ཚོགས་སྦྱོར་མཐོང་སྒོམ་མི་སློབ་
ལམ་སྟེ་ལྔ་རེ་ཡོད། འཁོར་དང་བཅས་པའི་དབང་དུ་བྱས་ན་ཐར་ལམ་དུ་གྱུར་པའི་ཕུང་
པོ་ལྔ
གསུམ་པ་ནི། རང་གི་ཉེར་ལེན་དུ་གྱུར་པའི་ངེས་འབྱུང་རྣམ་དག་ལས་བྱུང་པའི་
ཆོས་མཐོང་ཕྱོགས་ཀྱི་རིགས་སུ་གནས་པའི་རབ་ཏུ་ཕྱེ་བ། ཚོགས་ལམ་གྱི་མཚན་
ཉིད དེ་ལ་རྟེན་ཀྱིས་སྒོ་ནས་དབྱེ་ན། ཉན་ཐོས། རང་རྒྱལ། ཐེག་ཆེན་གྱི་སྟེ་གསུམ། དེ་
རེ་རེ་ལ་ཆུང་འབྲིང་ཆེན་པོ་གསུམ་གསུམ་ཡོད། ཆོས་མངོན་རྟོགས། ཐར་པ་ཆ་མཐུན།
ལས་དང་པོ་བའི་ས། ཚོགས་ལམ་རྣམས་དོན་གཅིག འདི་ཡང་ཕུང་པོ་ལྔ་པ་ཅན་ཡིན
ངོ་བོ་ལྡན་མིན་འདུ་བྱེད་ཡིན་ནོ། རང་གི་ཉེར་ལེན་དུ་གྱུར་པའི་ཚོགས་ལམ་ལས་བྱུང་
བའི་དོན་མངོན་རྟོགས་ཀྱི་རིགས་སུ་གནས་པས་རབ་ཏུ་ཕྱེ་བ། སྦྱོར་ལམ་གྱི་མཚན་
ཉིད དབྱེ་ན་རྟེན་གྱི་སྒོ་ནས་གསུམ་ཡོད། དེ་རེ་རེ་ལ་དྲོད་རྩེ་བཟོད་མཆོག་བཞི་རེ་ཡོད།
དོན་མངོན་རྟོགས། ངེས་འབྱེད་ཆ་མཐུན། མོས་སྤྱོད་ཀྱི་ས། སྦྱོར་ལམ་རྣམས་དོན་
གཅིག །རང་གི་ཉེར་ལེན་དུ་གྱུར་པའི་སྦྱོར་ལམ་ལས་བྱུང་ཞིང་བདེན་པ་མངོན་པར་
རྟོགས་པས་རིགས་སུ་གནས་པའི་རབ་ཏུ་ཕྱེ་བ། མཐོང་ལམ་གྱི་མཚན་ཉིད། རྟེན་གྱི་སྒོ་
-228-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དྲུག་པ་བཤད་པ
ནས་གསུམ། རེ་རེ་ལ་བཟོད་པ་བར་ཆད་མེད་ལམ་བརྒྱད། ཤེས་པ་རྣམ་གྲོལ་ལམ་དང་
པོ་བདུན་དང་བཅོ་ལྔ་རེ་ཡོད། སྐབས་འདིར་བཅུ་དྲུག་པ་ལམ་རྗེས་ཤེས་སྒོམ་ལམ་ཡིན་
ཏེ དེ་ལ་སྐད་ཅིག་བཅོ་ལྔ་ནི། །མ་མཐོང་མཐོང་ཕྱིར་མཐོང་བའི་ལམ། །ཞེས་དང༌།
རང་འགྲེལ་ལས། སྡུག་བསྔལ་ལས་ཆོས་ཤེས་པའི་བཟོད་པ་ནས་བཟུང་སྟེ་ལམ་ལ་
རྗེས་སུ་ཤེས་པའི་བཟོད་པའི་བར་གྱིས་སྐད་གཅིག་མ་བཅོ་ལྔ་པོ་དེ་དག་ནི་མཐོང་བའི་
ལམ་ཡིན་ནོ། །ཅིའི་ཕྱིར་ཞེ་ན། བདེན་པ་མ་མཐོང་བ་མཐོང་བའི་ཕྱིར་རོ། བཅུ་དྲུག་པ་
ལ་ནི་སྔོན་མ་མཐོང་བ་ལྟ་བར་བྱ་བ་མེད་ཀྱིས་ཇི་ལྟར་མཐོང་བ་གོམས་པར་བྱེད་པའི་
ཕྱིར་སྒོམ་པའི་ལམ་ཁོ་ནའོ། །ཞེས་གསུངས། བསྡུ་ན་གཉིས་སུ་འདུས་ཏེ། བར་ཆད་
མེད་ལམ་དང་རྣམ་གྲོལ་ལམ་གཉིས་སུ་འདུས་པའི་ཕྱིར་ཏེ། བཟོད་དང་ཤེས་པ་གོ་རིམ་
བཞིན། །བར་ཆད་མེད་དང་རྣམ་གྲོལ་ལམ། །ཞེས་གསུངས། ཟག་མེད་སྐད་གཅིག་དང་
པོ། འཇིག་རྟེན་ལས་འདས་པའི་ཡེ་ཤེས་སྐད་གཅིག་དང་པོ། འཕགས་པའི་རྟོགས་པ་
མཆོག་གསར་པ། །ཆོས་ཀྱི་མིག་དྲི་མ་མེད་པ་མཐོང་བའི་ལམ། ཞེས་སོགས་རྣམ་
གྲངས་སུ་གསུངས་སོ།།བདེན་པ་མངོན་རྟོགས་ལ་མཐོང་ལམ་གྱི་མ་ཁྱབ་ཅིང་། སྐད་
གཅིག་མ་བཅུ་དྲུག་པོ་གསུམ་དུ་འདུས་ཏེ། མཐོང་བ་མངོན་རྟོགས། དམིགས་པ་མངོན་
རྟོགས། བྱ་བ་མངོན་རྟོགས། གསུམ་དུ་འདུས་པའི་ཕྱིར་ཏེ། དེ་ལྟར་བདེན་པ་མངོན་
རྟོགས་འདི། །སེམས་བཅུ་དྲུག་གོ་རྣམ་གསུམ་སྟེ། །མཐོང་དམིགས་བྱ་བ་ཞེས་བྱའོ།
ཞེས་གསུངས། རང་གི་ཉེར་ལེན་དུ་གྱུར་པའི་མཐོང་ལམ་ལས་བྱུང་བའི་རྗེས་ལ་མངོན་
རྟོགས་ཀྱི་རིགས་སུ་གནས་པས་རབ་བ་།ཏུ་ཕྱེ་བ་སྒོམ་ལམ་གྱི་མཚན་ཉིད། རྟེན་གྱི་སྒོ་ནས་
གསུམ། དེ་རེ་རེ་ལ་བར་ཆད་མེད་ལམ་དང་རྣམ་གྲོལ་ལམ་གཉིས་རེ་ཡོད། རང་གི་ཉེར་
ལེན་དུ་གྱུར་པའི་སྒོམ་ལམ་ལས་བྱུང་བའི་མཐར་ཕྱིན་པའི་མངོན་རྟོགས་ཀྱི་རིགས་སུ་
གནས་པས་རབ་ཏུ་ཕྱེ་བ། མི་སློབ་ལམ་གྱི་མཚན་ཉིད། རྟེན་གྱི་སྒོ་ནས་གསུམ། སྦྱོར་
-229-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
མཐོང་སྒོམ་གསུམ་མི་སློབ་ལམ་ཐམས་ཅད་ཕུང་པོ་ལྔ་བ་ཅན་ཡིན་པས་ལྡན་མིན་འདུ་
བྱེད་ཡིན།
བཞི་པ་གྲངས་ངེས་ནི། ཐམས་ཅད་ལ་ལྔར་གྲངས་ངེས་དེ། དེ་ལ་རྒྱུད་སྨིན་
བྱེད་པའི་ལམ། གྲོལ་བར་བྱེད་པའི་ལམ། མཐར་ཐུག་པའི་ལམ་གསུམ་དུ་གྲངས་ངེས་
པའི་ཕྱིར། དང་པོའི་དབང་དུ་བྱས་ནས་ཚོགས་སྦྱོར། གཉིས་པའི་དབང་དུ་བྱས་ནས་
མཐོང་སྒོམ། གསུམ་པའི་དབང་དུ་བྱས་ནས་མི་སློབ་ལམ་བཞག་པའི་ཕྱིར
ལྔ་པ་ནི། ལམ་ལྔའི་གོ་རིམ་མཐའ་གཅིག་ཏུ་ངེས་ཏེ། ལམ་ལྔ་སྔ་མ་མ་ཐོབ་པར་ཕྱི་
མ་ཐོབ་མི་སྲིད་པའི་ཕྱིར།
དྲུག་པ་ནི། ཞི་གནས་གྲུབ་པའི་རྗེས་སུ་ལྷག་མཐོང་གི་ངོ་བོར་གྱུར་པའི་དྲན་པ་ཉེ་
བར་བཞག་པ་བསྒོམ་པར་བྱས་ཏེ། ལྷག་མཐོང་ལ་མ་བརྟེན་ན་ཉོན་མོངས་དངོས་སུ་
གཞོམ་མི་ནུས་པའི་ཕྱིར། མདོ་ལས་ཉོན་"་ནི་ཡེ་ཤེས་ཀྱི་གཞོམ་པར་བྱ། ཞེས་
གསུངས།
༼རིགས་སད་པའི་གང་ཟག་དེས་ཇི་ལྟར་སྒོམ་པ་ལ་འཇུག་པ།༽
གཉིས་པ་ནི། དེ་ལ་འཇུག་པ་མི་སྡུག་པ། །ཞེས་གསུམ་གྱི་ངག་དོན་ནི་རིགས་སད་
པའི་གང་ཟག་དེས་ལམ་སྒོམ་པ་ལ་འཇུག་པའི་ཚུལ་བཞག་དུ་ཡོད་དེ། འདོད་ཆགས་
ཤས་ཆེ་བས་སྡུག་མི་སྡུག་སྒོམ་པ་དང༌། རྣམ་རྟོག་ཤས་ཆེ་བས་ད༴དབུགས་འབྱུང་རྔུབ་སྒོམ་
པ་སོགས་ཀྱི་བསྒོམ་པར་བྱ་བ་ཡིན་པའི་ཕྱིར། མི་སྡུག་པ་སྒོམ་ཚུལ་ཇི་ལྟ་བུ་སྙམ་
ན། ཀེང་རུས་ཆགས་བཅས་ཐམས་ཅད་ལ། །ཞེས་གསུངས། ངག་དོན། ཀེང་རུས་
བསྒོམ་པ་ཆགས་བཅས་ཐམས་ཅད་ལ་ཤེས་པ་ཡིན་ཏེ། དེ་བསྒོམ་པའི་ཆགས་པ་ཐམས་
-230-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དྲུག་པ་བཤད་པ
ཅད་ཀྱི་གཉེན་པོ་བྱེད་པའི་ཕྱིར། དབུགས་དབྱུང་རྔུབ་སྒོམ་ཚུལ་ཇི་ལྟ་བུ་སྙམ་ན། དབུགས་
རྔུབ་དབུགས་དབྱུང་དྲན་པ་ནི། ཞེས་སོགས་གསུམ་གྱི་ངག་དོན་བཞག་དུ་ཡོད་དེ། རྔུབ་
པ་སྟེ་ནང་དུ་འཇུག་པ་དང་། དབྱུང་བ་སྟེ་ཕྱིར་འབྱིན་པ་དྲན་པའི་སྟོབས་ཀྱིས་བསྐྱེད་
པའི་ཤེས་རབ་ངོ་བོ། །ས་བསམ་གཏན་གྱི་ཉེར་བསྡོགས་དང་པོ་གསུམ། བསམ་གཏན་
ཁྱད་པར་ཅན། འདོད་པ་ས་ལྔ་ན་ཡོད། སྤྱོད་ཡུལ་རླུང༌། རྟེན་འདོད་པའི་ལྷ་མི་གང་
རུང་ཡིན། ཕྱི་རོལ་བའི་རྒྱུད་ལ་བརྟེན་པ་མ་ཡིན་ནོ། ལྷག་མཐོང་སྒོམ་ཚུལ་ལ། ཚོགས་
ལམ། སྦྱོར་ལམ། བདེན་པ་མངོན་རྟོགས་སྒོམ་ཚུལ་གསུམ། དང་པོ་ནི། ཞི་གནས་གྲུབ་
པར་གྱུར་པ་ཡིས། །ཞེས་སོགས་རྐང་པ་བཞིའི་ངག་དོན། ལྷག་མཐོང་གི་ངོ་བོར་གྱུར་པའི་
དྲན་པ་ཉེར་གཞག་སྒོམ་ཚུལ་བཞག་ཏུ་ཡོད་སྟེ། ལུས་ཚོར་སེམས་ཆོས་རྣམས་ལ་རང་དང་
སྤྱིའི་མཚན་ཉིད་གཉིས་གཉིས་སུ་བཏགས་ནས་སྒོམ་པར་བྱེད་པ་ཡིན་པའི་ཕྱིར། སྦྱོར་
ལམ་སྟོན་པ་ནི། དེ་ལས་དྲོ་བར་གྱུར་པ་འབྱུང༌། །ཞེས་སོགས་ཏེ། དོན་ངེས་འབྱེད་ཆ་
མཐུན་བཞི་ག་འང་ཁྱད་ཆོས་དུ་མ་དང་ལྡན་ཏེ་སྔ་མ་སྔ་མས་ཉེར་ལེན་བྱས་པ་ལས་བྱུང་།
བདེན་པ་བཞི་ལ་དམིགས་པས་མི་རྟག་སོགས་ནི་བཅུ་དྲུག་གི་རྣམ་པ་ཅན་ཡིན། དང་པོ་
གསུམ་བྱ་རྫོགས་ཀྱི་སྐད་གཅིག་མ། ཆོས་མཆོག་དུས་མཐའི་སྐད་གཅིག་མ་ཡིན། སྒོམ་
བྱུང་གཙོ་ཆེ། བསམ་གཏན་ས་དྲུག་གང་རུང་ལ་བརྟེན་པ་ཡིན་པའི་ཕྱིར། སྦྱོར་ལམ་
གྱི་ཐོབ་པ་ཆོས་ཅན། སྦྱོར་ལམ་མ་ཡིན་ཏེ། མཐོང་ལམ་པའི་རྒྱུད་ལ་ཡོད་པའི་ཕྱིར། སྦྱོར་
ལམ་གནས་སྐབས་ནས་ལམ་གཞན་དུ་འཇུག་པའི་གང་ཟག་ཁྱད་པར་ཇི་ལྟ་བུ་སྙམ་ན།
གཉིས་སློབ་རིགས་ལས་བཟློག་ནས་ནི། །ཞེས་སོགས་བཞིའི་ངག་དོན་དེ་བཞག་དུ་
ཡོད་ཏེ། དྲོད་རྩེ་གཉིས་གང་རུང་ལ་གནས་པའི་སློབ་པ་སྟེ་ཉན་ཐོས་ཀྱི་རིགས་ལས་
བཟློག་ནས་སངས་རྒྱས་ཀྱི་རིགས་སུ་འགྱུར་པ་སྲིད། སྦྱོར་ལམ་དང་པོ་གསུམ་གང་རུང་
ལ་གནས་པའི་ཉན་ཐོས་རང་ལམ་ལས་ངབཟློག་ནས་རང་རྒྱལ་ཀྱི་ཚོགས་ལམ་དུ་འཇུག་
-231-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
པ་སྲིད། སྟོན་པ་སངས་རྒྱས་དང་བསེ་རུ་ལྟ་བུའི་རང་རྒྱལ་དགྲ་བཅོམ་རྣམས་རང་རང་
གི་སྦྱོར་ལམ་དྲོད་ནས་རང་རང་གི་བྱང་ཆུབ་ཀྱི་བར་བསམ་གཏན་གྱི་མཐའ་སྟེ། བཞི་བ་
ལ་བརྟེན་ནས་གདན་ཐོག་གཅིག་ལ་ལམ་ལྷག་མ་ཐམས་ཅད་མངོན་དུ་བྱེད་པ་ཡིན་པའི་
ཕྱིར། བདེན་པ་མངོན་རྟོགས་སྒོམ་ཚུལ་ནི། འཇིག་རྟེན་པ་ཡིས་ཆོས་མཆོག་ལས། །
ཞེས་གསུངས་སོ།
༼མངོན་རྟོགས་ལ་གནས་པའི་གང་ཟག་བཤད་པ།༽
གསུམ་པ་མངོན་རྟོགས་ལ་གནས་པའི་གང་ཟག་བཤད་པ་ལ། སྤྱི་དོན་ཐུན་མོང་དུ་
བསྡུས་ཏེ་བཤད་པ་དང༌། གཞུང་སོ་སོའི་དོན་ནོ། །དང་པོ་ལ་མཚན་ཉིད། དབྱེ་བ། ངེས་
ཚིག །ཞུགས་གནས་བརྒྱད་བྱེ་བྲག་ཏུ་བཤད་པའོ། །དང་པོ་ནི་ཟག་མེད་ཀྱི་ལམ་རྒྱུད་
ལ་ལྡན་པས་རབ་ཏུ་ཕྱེ་བའི་གང་ཟག་ཏུ་དམིགས་པ། འཕགས་པའི་གང་ཟག་གི་མཚན་
ཉིད། གཉིས་པ་ནི། ཉན་ཐོས རང་རྒྱལ། ཐེག་ཆེན་འཕགས་པ་སྟེ་གསུམ་ཡོད།
ཉན་ཐོས་འཕགས་པ་ལ་ཞུགས་གནས་བརྒྱད། བརྒྱད་པོ་བསྡུ་ན། མཐར་གྱིས་པ
ཆགས་བྲལ་སྔོན་སོང་གཉིས་སུ་འདུ། མཐར་གྱིས་པ་ལ་དབྱེ་ན། སྤང་བྱ་རིམ་གྱིས་
པ། འབྲས་བུ་རིམ་གྱིས་པ་གཉིས་ཡོད། རང་རྒྱལ་ལ་བསེ་རུ་ལྟ་བུ། ཚོགས་ལ་སྤྱོད་པ་
གཉིས་ཡོད། ཐེག་ཆེན་འཕགས་པ་ལ་སློབ་མི་སློབ་སོགས་སོ། གསུམ་པ་ནི། སྡིག་པ་
ལས་རིང་དུ་སོང་ཞིང་བྱིས་པའི་ས་ལས་འདས་པས་ན་འཕགས་པ་ཞེས་བརྗོད་དོ། །
བཞི་པ་ནི། ཕར་ཕྱིན་དང་ཐུན་མོང་བ་ཡིན་པས་དེར་ཤེས་པར་བྱའོ། །གཉིས་པ་
གཞུང་སོ་སོའི་དོན་བཤད་པ་ལ། དབང་པོ་རྣོ་རྟུལ་དེ་དག་ཏུ། །ཞེས་པའི་ངག་དོན།
ཞུགས་པ་ལ་གཉིས་ཡོད་དེ། དབང་རྟུལ་དད་པའི་རྗེས་འབྲང་དང་དབང་རྣོན་ཆོས་ཀྱི་
-232-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དྲུག་པ་བཤད་པ།
རྗེས་འབྲང་གཉིས་ཡོད་པའི་ཕྱིར། འབྲས་གནས་སྤྱིར་སྟོན་པ་ནི། གང་ཞིག་གང་ལ་
ཞུགས་པ་ནི། །ཞེས་སོགས་བཞིའི་ངག་དོན། དབང་རྟུལ་དད་པས་མོས་པའི་འབྲས་
གནས་དང་། དབང་རྣོན་མཐོང་བས་ཐོབ་པའི་འབྲས་གནས་བཞག་ཏུ་ཡོད་དེ། སྔར་གྱི་
རྗེས་འབྲངས་གཉིས་པོ་དེས་བཅུ་དྲུག་པ་ལམ་རྗེས་ཤེས་ཀྱི་རྟོགས་པ་ཐོབ་པ་ན་དེ་
གཉིས་སུ་གྱུར་པ་ཡིན་པའི་ཕྱིར། འབྲས་ཐོབ་འབྲས་བུའི་ཁྱད་པར་གྱི། །ཞེས་པའི་
ངག་དོན། འབྲས་གནས་ཙམ་པོ་བ་དང་། ཁྱད་པར་ཅན་གྱི་ཁྱད་པར་བཞག་ཏུ་ཡོད་དེ།
རང་གི་འབྲས་བུ་གོང་མ་ལ་མ་ཞུགས་པའི་འབྲས་གནས་དེ་ཙམ་པོ་པ་དང་། ཞུགས་
པའི་དེ་ཁྱད་པར་ཅན་ཡིན་པའི་ཕྱིར། ས་དང་ས་ན་ཉེས་རྣམ་དགུ །ཞེས་སོགས་ཀྱིས་
ཐེག་དམན་གྱི་སྒོམ་ལམ་བར་ཆད་མེད་ལམ་ལ་དགུར་འབྱེད་པའི་རྒྱུ་མཚན་ཡོད་དེ། དེའི་
དངོས་ཀྱི་གཞོམ་པར་བྱ་བར་འགྱུར་བའི་སྒོམ་སྤང་ལ་ཉོན་མོངས་ལ་དགུ་ཡོད་པའི་ཕྱིར།
རྒྱུན་ཞུགས་སྲིད་པ་ལན་བདུན་པ་སྟོན་པ་ནི། འབྲས་གནས་སྒོམ་སྤང་བྱ་མ་ཟད། །ཅེས་
ཏེ། ངེས་པའི་རྒྱུན་ཞུགས་སྲིད་པ་ལན་བདུན་པ་ཆོས་ཅན། ཁྱད་ཆོས་དུ་མ་དང་ལྡན་ཏེ།
སྤངས་རྟོགས་སྐྱེ་བ་ལེན་ཚུལ་གྱི་ཁྱད་པར་དུ་མ་དང་ལྡན་པའི་ཕྱིར། རིགས་ནས་རིགས་
སྐྱེ་སྟོན་པ་ནི། རྣམ་གསུམ་རྣམ་བཞི་ལས་གྲོལ་བ། །ཞེས་སོ། །རྒྱུན་ཞུགས་རིགས་ནས་
རིགས་སྐྱེ་ཆོས་ཅན། རྟགས་ཆོས་སྔ་མ་བཞིན་ནོ། །ཕྱིར་འོང་སྟོན་པ་ནི། རྣམ་པ་དྲུག་པ་
ཟད་གྱུར་བ། །ཞེས་སོགས་ཏེ། ཕྱིར་འོང་ཙམ་པོ་ཆོས་ཅན། སྤངས་པའི་ཁྱད་པར་དང་
ལྡན་ཏེ། འདོད་ཉོན་དྲུག་པ་སྤངས་པས་རབ་ཏུ་ཕྱེ་བ་ཡིན་པའི་ཕྱིར། ཉེས་ཆ་བདུན་དང་
བརྒྱད་ཟད་པ། །ཞེས་སོ། ཚེ་གཅིག་བར་ཆད་གཅིག་པ་ཆོས་ཅན། ཁྱད་ཆོས་གསུམ་དང་
ལྡན་ཏེ། སྤངས་རྟོགས་ཀྱི་སྐྱེ་བ་ལེན་ཚུལ ངོ་བོའི་ཁྱད་པར་གསུམ་དང་ལྡན་པའི་ཕྱིར།
ཕྱིར་མི་འོང་ནི། དེ་དགུ་ཟད་པས་ཕྱིར་མི་འོང་། །ཞེས་སོགས་ཀྱིས། ངག་དོན། ཕྱིར་
མི་འོང་ཆོས་ཅན། ངོ་བོ་དང་དབྱེ་བ་གཉིས་ཀྱི་སྒོ་ནས་ཤེས་པར་བྱས་ཏེ། འདོད་ཉོན་དགུ་
-233-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
པ་སྤངས་པས་རབ་ཏུ་ཕྱེ་བ་ཡིན་པའི་ཕྱིར། ཁྱོད་ལ་དབྱེ་ན། གཟུགས་སུ་ཉེར་འགྲོའི་
ཕྱིར་མི་འོང༌། གཟུགས་མེད་ཉེར་འགྲོ་གཉིས། དང་པོ་ལ་བར་འདའ་བ་གསུམ།
སྐྱེ་འདའ་བ་གསུམ། གོང་འཕོ་ལ་འདོད་རྟེན་ལ་བསམ་གཏན་སྤེལ་སྒོམ་བྱས་མ་བྱས་ཀྱི་
བྱེ་བྲག་གི་འོག་མིན་འགྲོ །འཕར་བ། ཕྱེད་འཕར། གནས་ཐམས་ཅད་དུ་འཆི་འཕོའི་
ཕྱིར་མི་འོང་གསུམ། གོང་འཕོ། སྲིད་རྩེའི་མཐར་ཐུག་འགྲོ་རྣམས་སུ་ཡོད་པའི་ཕྱིར།
གཟུགས་མེད་ཉེར་འགྲོའི་ཕྱིར་མི་འོང་ལ་སྐྱེས་ཙམ་ནས་འདའ་བ་སོགས་གསུམ་དང་།
གོང་འཕོ་དང་བཞི་ཡོད་པའི་ཕྱིར་དང༌། མྱང་འདས་མངོན་དུ་བྱེད་ཚུལ་གྱི་སྒོ་ནས་འདོད་
པར་ཚེ་ཡོངས་གྱུར། མཐོང་ཐོས་ཞི། ལུས་མངོན་བྱེད་སོགས་དུ་མ་ཡོད་པའི་ཕྱིར།
གཟུགས་སུ་ཉེ་བར་འགྲོ་བ་ལ་དགུར་འབྱེད་པའི་རྒྱུ་མཚན་ཡོད། ལས་ཀྱི་ནུས་པ་
སྲབ་འབྲིང་མཐུག་པའི་ཁྱད་པར། དབང་པོ་རྣོ་འབྲིང་རྟུལ་བའི་ཁྱད་པར། ཉོན་མོངས་
ཆེ་འབྲིང་ཆུང་བའི་ཁྱད་པར་གྱིས་དེ་ལྟར་ཕྱེ་བ་ཡིན་པའི་ཕྱིར། འདོད་པར་ཚེ་ཡོངས་གྱུར་
གྱི་ཕྱིར་མི་འོང་སྟོན་པ་ནི། འདོད་པར་ཚེ་ཡོངས་གྱུར་པས་འཕགས། །ཞེས་ཏེ། དེ་
བཞག་ཏུ་ཡོད། འདོད་པར་འཕགས་པའི་རྟེན་ལ་སྐྱེ་སྲིད་རྒྱུད་མར་བླངས་པའི་ཕྱིར་
མི་འོང་དེ་ཡིན་པའི་ཕྱིར། བསམ་གཏན་སྤེལ་སྒོམ་སྟོན་པ་ནི། དང་པོར་བཞི་པ་སྤེལ་
བར་བྱེད། །ཅེས་སོགས་རྐང་པ་དྲུག་གསུངས། བསམ་གཏན་སྤེལ་སྒོམ་བཞག་ཏུ་ཡོད་དེ།
ལུས་སེམས་ལས་སུ་རུང་བའི་ལམ་སླ་བ་རྣམས་ཀྱིས་མཆོག་ཡིན་པས་བསམ་གཏན་
བཞི་པ་དང་པོར་སྤེལ་བར་བྱེད་དེ། བྱེ་བྲག་སྨྲ་བ་ན་རེ། དུས་མཐའི་སྐད་ཅིག་མར་གྱུར་
པའི་ཟག་མེད་དང་ཟག་བཅས་ཀྱི་བསམ་གཏན་བཞི་པ་ལ་ཇི་ལྟར་འདོད་འདོད་དུ་
སྙོམས་པར་འཇུག་ནུས་ན་བསམ་གཏན་སྤེལ་སྒོམ་གྲུབ་པ་ཡིན་ཟེར། རང་ལུགས་
ལ། སངས་རྒྱས་མ་གཏོགས་དེ་ལྟར་མི་ནུས་པས། སྦྱོར་བ་གཉིས་རྫོགས་པའི་རྗེས་སུ་
རྒྱུན་གྱི་ཟག་མེད་ཟག་བཅས་ཀྱི་བསམ་གཏན་བཞི་བཞི་པ་ལ་ཇི་ལྟར་འདོད་འདོད་དུ་སྙོམས་
-234-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དྲུག་པ་བཤད་པ
པར་འཇུག་པ་ན། སྤེལ་སྒོམ་གྲུབ་པ་ཡིན་ལ། དགོས་པ་ནི་ཕྱིར་མི་འོང་དབང་རྣོན་
རྣམས་གནས་གཙང་དུ་སྐྱེ་བར་བྱ་བ་དང་། དགྲ་བཅོམ་པ་དབང་རྟུལ་རྣམས་ཉོན་མོངས་
པ་ཉམས་ཀྱི་དོགས་པའི་འཇིགས་པ་སྤང་པ་དང་། མཐོང་ཆོས་ལ་བདེ་བར་གནས་པའི་
ཕྱིར་དུ་སྤེལ་སྒོམ་བྱེད། གྲངས་ངེས། རྒྱུ་བསམ་གཏན་སྤེལ་སྒོམ་ལ་ལྔར་གྲངས་ངེས་
པའི་དབང་གིས་འབྲས་བུ་གནས་གཙང་གི་སྐྱེ་བ་ལ་ལྔར་གྲངས་ངེས་པའི་ཕྱིར། ཕྱིར་
མི་འོང་ལུས་མངོན་བྱེད་སྟོན་པ་ནི། འགོག་པ་ཐོབ་པའི་ཕྱིར་མི་འོང་། །ཞེས་ཏེ། འགོག་
སྙོམས་ཐོབ་པའི་ཕྱིར་མི་འོང་ཆོས་ཅན། ཕྱིར་མི་འོང་ལུས་མངོན་བྱེད་ཡིན་ཏེ། གཟུགས་
མེད་ཀྱི་དངོས་གཞི་རྒྱུད་ལྡན་གྱི་ཕྱིར་མི་འོང་ཡིན་པའི་ཕྱིར། དགྲ་བཅོམ་ཞུགས་པ་སྟོན་
པ་ནི། སྲིད་རྩེའི་བར་ཆ་བརྒྱད་ཟད་པ། །ཞེས་ཏེ། སྲིད་ཉོན་དགུ་པའི་དངོས་གཉེན་ལ་
གནས་པའི་ཉན་ཐོས་དེ་དགྲ་བཅོམ་ཞུགས་པ་ཡིན་ཏེ། ཉན་ཐོས་ཀྱི་སྒོམ་ལམ་རྡོ་རྗེ་ལྟ་
བུའི་ཏིང་ངེ་འཛིན་དེ་སྲིད་ཉོན་དགུ་པའི་དངོས་གཉེན་བར་ཆད་མེད་ལམ་ཡིན་པའི་
ཕྱིར། དགྲ་བཅོམ་འབྲས་གནས་ནི། དེ་ཟད་ཐོབ་པར་ཟད་པ་ཤེས། །ཞེས་སོགས་
གཉིས་ཀྱི་ངག་དོན། ཉན་ཐོས་དགྲ་བཅོམ་པ་ཆོས་ཅན། དགྲ་བཅོམ་འབྲས་གནས་ཡིན་
ཏེ། གོང་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་ཟད་མི་སྐྱེ་ཤེས་པའི་ཡེ་ཤེས་ལ་
གནས་པའི་ཉན་ཐོས་ཡིན་པའི་ཕྱིར། འོ་ན་ལམ་གང་གིས་ས་གང་གིས་བསྡུས་པའི་སྤང་
བྱ་དངོས་སུ་སྤོང་བ་ཡིན་ཞེ་ན།
འཇིག་རྟེན་འདས་ཀྱི་སྲིད་རྩེ་ལས། །ཞེས་སོགས་གཉིས་ཀྱི་ངག་དོན། སྲིད་རྩེའི་སས་
བསྡུས་ཀྱི་ཉོན་མོངས་ཀྱི་དངོས་གཉེན་ཡིན་ན་འདས་ལམ་ཁོ་ན་ཡིན་དགོས་ཏེ། སྲིད་རྩེ་
ལ་འདས་ལམ་ཁོ་ནས་ཆགས་བྲལ་བྱེད་དགོས། ཅི་ཡང་མེད་མན་ཆད་ལ་འཇིག་རྟེན་
པའི་ལམ་གྱིས་ཀྱང་ཆགས་བྲལ་བྱེད་ནུས་པའི་ཕྱིར། འོ་ན་ས་།གང་གིས་ས་གང་གིས་
བསྡུས་པའི་སྤང་བྱ་དངོས་སུ་སྤོང་བ་ཡིན་ཞེ་ན། ཟག་མེད་མི་ལྕོགས་མེད་པ་དང་། །
-235-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཞེས་སོགས་རྐང་པ་གཉིས་ཀྱི་ངག་དོན། བསམ་གཏན་དང་པོའི་ཉེར་བསྡོགས་མི་
ལྕོགས་མེད་པས་ས་དགུ་པོ་ཐཐམས་ཅད་ཀྱི་ཉོན་མོངས་དངོས་སུ་སྤོང་ནུས་ཏེ། ཉེར་
བསྡོགས་ཡིན་པས་རང་གི་འོག་ས་ལས་འདོའདོད་ཆགས་དང་བྲལ་བར་བྱེད་ནུས། ཟག་
མེད་བར་ཆད་མེད་ལམ་ཡིན་པས་རང་དང་གོང་སས་བསྡུས་པའི་རང་གི་ངོ་སྐལ་གྱི་སྤང་
བྱའི་ས་བོན་དངོས་སུ་སྤོང་ནུས་པའི་ཕྱིར།
འོ་ན འཇིག་རྟེན་པའི་ལམ་གྱི་དམིགས་རྣམ་གང་ཞེ་ན། འཇིག་རྟེན་པ་ཡི་རྣམ་
གྲོལ་དང༌། །ཞེས་སོགས་བཞིའི་ངག་དོན། འཇིག་རྟེན་པའི་བར་ཆད་མེད་ལམ་དང་།
རྣམ་གྲོལ་ལམ་གྱིས་དམིགས་རྣམ་བཞག་དུ་ཡོད་ཏེ། དེ་རྣམས་དམིགས་པ་གོང་ས་དང་
འོག་སའི་བདེན་པ་ལ་དམིགས་ནས་ཞི་རགས་ཀྱི་རྣམ་པ་ཅན་ཡིན་པའི་ཕྱིར།
འོ་ན། དགེ་སྦྱོང་ཚུལ་གང་། དེའི་འབྲས་བུ་ལ་དུ་ཡོད་ཅེ་ན། དགེ་སྦྱོང་ཚུལ་ནི་དྲི་
མེད་ལམ། །ཞེས་སོགས་ཡོད་དེ། ཟག་མེད་བར་ཆད་མེད་ལམ་ཆོས་ཅན། དོན་དམ་
པའི་དགེ་སྦྱོང་གི་ཚུལ་ཡིན་ཏེ། རང་རྒྱུད་ལྡན་གང་ཟག་འཕགས་པར་འཇོག་པའི་ཆོས་ཡིན་
པའི་ཕྱིར། དགེ་སྦྱོང་ཚུལ་གྱིས་འབྲས་བུ་དེ་ལ་དབྱེ་ན། བརྒྱད་ཅུ་རྩ་དགུ་ཡོད་དེ། འདུས་
བྱས་རྣམ་གྲོལ་ལམ་དང་། འདུས་མ་བྱས་འགོག་བདེན་རེ་རེ་ལའང་དེ་ལྟར་ཡོད་པའི་
ཕྱིར། འོ་ན། མདོ་ལས། ཉན་ཐོས་ཀྱི་དགེ་སྦྱོང་ཚུལ་ཀྱིས་འབྲས་བུ་ལ་བཞིར་གསུངས་
པ་དང་འགལ་ལོ་ཞེ་ན། འབྲས་བུ་བཞི་རྣམ་བཞག་པ་ནི། །ཞེས་གསུངས། ངག་དོན་ནི།
མི་འགལ་ཏེ། རྒྱུ་མཚན་རྣམ་པ་ལྔ་ཚང་བའི་དགེ་སྦྱོང་ཚུལ་གྱིས་འབྲས་བུ་བཞིར་འདུས་
པ་ལ་དགོངས་པའི་ཕྱིར། རྒྱུ་མཚན་ལྔ་གང་ཞེ་ན། འབྲས་ལ་སྔོན་ལམ་བཏང་བ་དང་།
ཞེས་སོགས་ངག་དོན། དེ་བཞག་ཏུ་ཡོད་དེ། འབྲས་བུའི་སྔོན་དུ་ཞུགས་པའི་ལམ་བཏང་
བ་དང་། འབྲས་བུའི་ལམ་ལ་གནས་པ་ཐོབ་པ་དང་། སྤང་བྱ་དུ་མ་སྤངས་པའི་ཟད་པ་
ཕྱོགས་གཅིག་ཏུ་བསྡོམས་པ་ཐོབ་པ། ཤེས་པ་བརྒྱད་ཚན་ཐོབ་པ། མི་རྟག་སོགས་བཅུ་
-236-

མཛོད་མཛོད་ལས་གནས་དྲུག་པ་བཤད་པ།
དྲུག་རྟོགས་པའི་ཟག་མེད་དབང་པོ་ཐོབ་པ་རྣམས་ཡིན་པའི་ཕྱིར། འོ་ན། ཚངས་པའི་འཁོར་
ལོ་ཞེས་གསུངས་པ་དེ་གང་སྙམ་ན། དེ་ཉིད་ཚངས་ཚུལ་ཚངས་པ་ཡི། །ཞེས་སོགས་རྐང་
པ་བཞིའི་ངག་དོན། དགེ་སྦྱོང་ཚུལ་ཆོས་ཅན། ཚངས་པའི་ཚུལ་དང་ཚངས་པའི་འཁོར་
ལོ་ཞེས་བྱ་སྟེ། རང་གི་ངོ་སྐལ་གྱི་སྤང་བྱའི་ས་བོན་གྱི་དངོས་གཉེན་ཡིན་པ་གང་ཞིག །སྟོན་
པས་བསྐོར་བའི་ཆོས་འཁོར་ཡིན་པའི་ཕྱིར། མཐོང་ལམ་ཆོས་ཅན། ཆོས་འཁོར་ཡིན་ཏེ།
མྱུར་བར་འགྲོ་བ་སོགས་འཁོར་ལོ་རིན་པོ་ཆེ་དང་ཆོས་མཚུངས་པའི་ཐར་ལམ་ཡིན་པའི་
ཕྱིར འོ་ན འབྲས་བུ་བཞི་པོ་དེ་ཁམས་གང་དུ་ཐོབ་སྙམ་ན། འདོད་པར་གསུམ་ཐོབ་ཐ་
མ་ནི། །ཞེས་སོགས་ཡོད་དེ། འབྲས་བུ་དང་པོ་གསུམ་འདོད་ཁམས་ཁོ་ནར་ཐོབ་སྟེ།
ཞུགས་པ་དང་པོ་གསུམ་གང་རུང་ཡིན་ན་འདོད་པའི་རྟེན་ཅན་ཡིན་པས་ཁྱབ་པའི་ཕྱིར།
ཉན་ཐོས་དགྲ་བཅོམ་པའི་འབྲས་བུ་ཁམས་གསུམ་ཆར་གྱི་རྟེན་ལ་ཐོབ་པ་ཡོད་དེ། དགྲ་
བཅོམ་ཞུགས་པ་ལ་ཁམས་གསུམ་གའི་རྟེན་ཅན་ཡོད་པའི་ཕྱིར། ཆགས་བྲལ་སྔོན་སོང་
གི་ཕྱིར་མི་འོང་གི་འབྲས་བུ་ཁམས་གོང་མའི་རྟེན་ལ་ཐོབ་པ་མི་སྲིད་དེ། དེ་མཐོང་ལམ་
གྱི་དངོས་སུ་ཐོབ་དགོས་པའི་ཁམས་གོང་མའི་རྟེན་ལ་མཐོང་ལམ་གསར་དུ་སྐྱེ་བ་མེད་
པའི་ཕྱིར། ཁམས་གོང་མ་བ་རྣམས་སྐྱོ་ཤས་ཆུང་བའི་ཕྱིར་དང་། བཅུ་ཚན་བཅུ་པའི་ལུང་
ལས། ཕྱིར་མི་འོང་ལྔ་པོ་དེ་འདིར་རྩོམ་ཞིང་དེར་མཐར་ཕྱིན་པར་བྱེད། ཞེས་གསུངས། འོ་
ན། ཉན་ཐོས་དགྲ་བཅོམ་པ་ལ་དུ་ཡོད་སྙམ་ན། དགྲ་བཅོམ་དྲུག་འདོད་དེ་དག་ལས། །
ཞེས་སོགས་རྐང་པ་དྲུག་གི་ངག་དོན། དེ་ལ་དབྱེ་ན་དྲུག་ཡོད་དེ། ཡོངས་སུ་ཉམས་པའི་
ཆོས་ཅན། འཆི་བར་སེམས་པའི་ཆོས་ཅན། རྗེས་སུ་སྲུང་བའི་ཆོས་ཅན། གནས་པ་ལས་
མི་བསྐྱོད་པའི་ཆོས་ཅན། རྟོགས་པའི་འོས་སུ་གྱུར་པའི་ཆོས་ཅན། མི་གཡོ་བའི་ཆོས་
ཅན་རྣམས་སུ་ཡོད་པའི་ཕྱིར། དེའི་དང་པོ་ལྔ་ནི། ཤེས་རབ་ཀྱི་རྣམ་པར་གྲོལ་བ་དང་། དུས་
དང་སྦྱོར་བ་ཞེས་བྱ་སྟེ། དེ་དག་དགྲ་བཅོམ་དྲུག་གི་ནང་ནས་རང་བཞིན་གྱིས་དབང་པོ་
-237-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ཡིན
རྟུལ་ཞིང་དད་མོས་ལས་སྐྱེས་པ་ཡིན་པས་ཉམས་སྲིད་པའི་ཕྱིར། དྲུག་པ་དེ་ལ་མི་གཡོ་
བ་དང་། དུས་དང་མི་སྦྱོར་བ་ཞེས་བྱ་སྟེ། དྲུག་གིས་ནང་ནས་རང་བཞིན་གྱིས་དབང་པོ་
རྣོ་ཞིང༌། མཐོང་ཐོབ་ལས་སྐྱེས་པས་ཉམས་མི་སྲིད་པའི་ཕྱིར།
འོ་ན། དྲུག་པོ་འདི་འབྲས་བུའམ་རིགས་གང་ལས་ཉམས་པ་གང་ཡོད་སྙམ་ན།
བཞི་ནི་རིགས་ལས་ལྔ་འབྲས་ལས། ཞེས་སོགས་གཉིས་ཀྱི་ངག་དོན། དྲུག་པོ་དེའི་ནང་
ནས་བར་པ་བཞི་རང་གི་རིགས་ལས་ཉམས་པ་ཡོད་དེ། དེའི་རིགས་བཅོས་མ་ཡིན་
པ་དང་། རིགས་དམའ་བར་ལྟུང་བ་ཡོད་པའི་ཕྱིར། དང་པོ་ལྔ་ཆར་དགྲ་བཅོམ་པའི་འབྲས་
བུ་ལས་ཉམས་པ་ཡོད་དེ། དང་པོ་ལྔ་དབང་པོ་རྟུལ་བས་སླར་ཡང་ཉོན་མོངས་སྐྱེ་སྲིད། དེ་
དག་གི་འབྲས་བུ་ཡང་མི་ལྡན་པ་ཡིན་པའི་ཕྱིར། འོན་ཀྱང་རིགས་དང་པོ་དང་འབྲས་
བུ་དང་པོ་རྒྱུན་ཞུགས་ཀྱི་འབྲས་བུ་ལས་ཉམས་པ་མི་སྲིད་དེ། རིགས་དང་པོ་ལམ་དུ་
མས་བསྟན་པར་བྱས། འབྲས་བུ་དང་པོ་མཐོང་སྤང་ཉོན་མོངས་སྤང་བས་རབ་ཏུ་ཕྱེ་
བ་ཡིན་པའི་ཕྱིར། རང་འགྲེལ་ལས། བྱེ་བྲག་སྨྲ་བ་རྣམས་ནི་དགྲ་བཅོམ་པ་ཉིད་ལས་
ཀྱང་ཡོངས་སུ་ཉམས་པར་འགྱུར་བར་བརྗོད་དོ། ཞེས་གསུངས། འོ་ན། ཉམས་པ་
ལ་དུ་ཡོད་ཅེ་ན། ཐོབ་དང་མ་ཐོབ་ཉེར་སྤྱོད་ལས། །ཞེས་ཏེ། སྤྱིར་ཉམས་པ་ལ་གསུམ་
ཡོད་དེ། ཡོན་ཏན་ཐོབ་པ་ལས་ཉམས་པ། ཐོབ་བྱའི་ཡོན་ཏན་མ་ཐོབ་པ་ལས་ཉམས་
པ་ཐོབ་ཀྱང་མངོན་ཏུ་མི་བྱེད་པ་སྟེ། ཉེར་སྤྱོད་ལས་ཉམས་པ་གསུམ་ཡོད་པའི་ཕྱིར།
འོ་ན། དེ་གསུམ་གང་ཟག་གང་ལ་ཡོད་སྙམ་ན། སྟོན་ལ་ཐ་མ་མི་གཡོ་ལ། །ཞེས་
གསུངས། སྟོན་པ་སངས་རྒྱས་ལ་ཐ་མ་དེ་མངའ་སྟེ། ཡོན་ཏན་ཐམས་ཅད་འདོད་རྒུར་
མངའ་བརྙེས་པའི་ཕྱིར། མི་གཡོ་བའི་ཆོས་ཅན་གྱི་དགྲ་བཅོམ་པ་ལ་བར་པ་དེ་མངའ་སྟེ།
དེས་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་མ་ཐོབ་པའི་ཕྱིར། གཞན་ཡང་དགྲ་
བཅོམ་པ་དབང་རྟུལ་མན་ཆད་ཀྱི་གང་ཟག་རྣམས་ལ་གསུམ་ག་མངའ་སྟེ། དགྲ་བཅོམ་
-238-

མཛོད་ཀྱི་སྤྱི་དོན་བཤད་པ
པ་ཉམས་པ་སྲིད་པའི་ཕྱིར།
ཁོ་ན་རེ། ལས་ཉོན་གྱི་དབང་གིས་སྐྱེ་བ་ལེན་པའི་དགྲ་བཅོམ་པ་ཡོད་པ་ཐལ། དགྲ་
བཅོམ་པའི་སྤང་རྟོགས་ལས་ཉམས་པ་ཡོད་པའི་ཕྱིར། ཞེ་ན། ལན། འབྲས་ལས་ཉམས་
པ་འཆི་བ་མེད། །ཅེས་གསུངས། ངག་དོན། མ་ཁྱབ་སྟེ། དགྲ་བཅོམ་པའི་འབྲས་བུ་ཐོབ་
པ་ལས་ཉམས་པ་དེ་ཉམས་པ་སོར་མ་ཆུད་ཀྱི་བར་དུ་འཆི་བ་མེད་ཅིང་། འབྲས་བུ་དེ་དང་
འགལ་བའི་བྱ་བ་མ་ཡིན་པ་སྡིག༌་པ་ལྟ་བུ་བྱེད་མི་སྲིད་པའི་ཕྱིར་ཏེ། ལམ་སྒྲུབ་པ་ལ་
བརྩོན་པའི་ཕྱིར། འོ་ན་གཉིས་ཀའི་ཆ་ལས་རྣམ་པར་གྲོལ་བའི་ཉན་ཐོས་དགྲ་བཅོམ་
པ་དང་། ཉོན་མོངས་རྐྱང་པའི་ཆ་ལས་རྣམ་པར་གྲོལ་བའི་ཉན་ཐོས་དགྲ་བཅོམ་པའི་
ཁྱད་པར་གང་སྙམ་ན། འགོག་ཐོབ་གཉིས་ཀ་ལས་རྣམ་གྲོལ། །ཞེས་ཏེ དེའི་ཁྱད་པར་
བཞག་ཏུ་ཡོད་དེ། སྙོམས་འཇུག་གི་སྒྲིབ་པ་སྤངས་པའི་ཉན་ཐོས་དགྲ་བཅོམ་རྣམས་དང་
པོ་ཡིན།དེ་མ་སྤངས་པའི་དགྲ་བཅོམ་པ་རྣམས་གཉིས་པ་ཡིན་པའི་ཕྱིར།
༼མངོན་པར་རྟོགས་པའི་ལམ་གཞན་བསྟན་པ། ༽
བཞི་པ་མངོན་པར་རྟོགས་པའི་ལམ་གཞན་བསྟན་པ་ནི། མདོར་ན་ལམ་ནི་རྣམ་
བཞི་སྟེ། །ཞེས་སོགས་རྐང་པ་གསུམ་ཀྱིས་སྐབས་སུ། སྤྱི་དོན་དང་། གཞུང་དོན་
གཉིས དང་པོ་ནི། རང་གི་ངོ་སྐལ་གྱི་སྒྲིབ་པའི་སྤོང་གཉེན་བྱེད་ཅིང་། རང་གི་འབྲས་
བུར་གྱུར་པའི་བར་ཆད་མེད་ལམ་གྱི་ཉེར་ལེན་བྱེད་པས་རབ་ཏུ་ཕྱེ་བའི་ཐར་ལམ་དུ་
དམིགས་པ། སྦྱོར་བ་ཉེར་བསྡོགས་ཀྱི་མཚན་ཉིད། སྦྱོར་ལམ་ལྟ་བུ་རང་གི་ངོ་སྐལ་སྤང་
བྱའི་ས་བོན་གྱི་དངོས་གཉེན་བྱེད་ཅིང་། རང་གི་འབྲས་བུར་གྱུར་པའི་རྣམ་གྲོལ་ལམ་
གྱིས་ཉེར་ལེན་བྱེད་པས་རབ་ཏུ་ཕྱེ་བའི་ཐར་ལམ་དུ་དམིགས་པ། བར་ཆད་མེད་ལམ་
-239-

༧ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ བྱེད་པ་
གྱི་མཚན་ཉིད། དབྱེ་ན མཐོང་ལམ། སྒོམ་ལམ་གཉིས་ཀྱི་བར་ཆད་མེད་ལམ་
གཉིས་དང་། དེ་ཡང་དང་པོ་ལ་བརྒྱད། ཕྱི་མ་ལ་དགུ །རང་གི་ཉེར་ལེན་དུ་གྱུར་པའི་
བར་ཆད་མེད་ལམ་གྱི་ངོ་སྐལ་གྱི་སྤང་བྱ་སྤངས་པས་རབ་ཏུ་ཕྱེ་བའི་ཐར་ལམ་དུ་དམིགས་
པ། རྣམ་གྲོལ་ལམ་གྱིས་མཚན་ཉིད། དབྱེ་ན་མཐོང་ལམ་སྒོམ་ལམ་མི་སློབ་ལམ་གྱི་རྣམ་
གྲོལ་ལམ་གསུམ། རང་གི་ཉེར་ལེན་དུ་གྱུར་པའི་རྣམ་གྲོལ་ལམ་ལས་བྱུང་བས་རབ་ཏུ་
ཕྱེ་བའི་ཐར་ལམ་དུ་དམིགས་པ། ཁྱད་པར་གྱི་ལམ་གྱི་མཚན་ཉིད། མཐོང་ལམ་
རྗེས་ཐོབ་ཡེ་ཤེས་ལྟ་བུ། དེ་ལྟར་ཡང་རང་འགྲེལ་ལས། སྦྱོར་བའི་ལམ་ནི་རང་གི་འཇུག་
ཐོགས་སུ་བར་ཆད་མེད་པའི་ལམ་སྐྱེའོ། །ཞེས་གསུངས་སོ། །གཉིས་པ་ནི། ཐར་ལམ་
ལ་དབྱེ་ན་བཞི་ཡོད་དེ། སྦྱོར་བ་ཉེར་བསྡོགས་ཀྱི་ལམ་སོགས་བཞི་ཡོད་པའི་ཕྱིར། འོ་ན།
གནས་དང་དབང་པོ་ཐ་དད་པའི་ལམ་བཞི་ཇི་ལྟ་བུ་སྙམ་ན། བསམ་གཏན་དག་གིས་
ལམ་རྣམས་སླ། །ཞེས་ཏེ། ངག་དོན། བསམ་གཏན་གྱི་དངོས་གཞི་ལ་བརྟེན་པའི་ལམ་
རྣམས་སླ་སྟེ། ཡན་ལག་གི་ཟིན་ཞིང་། ཞི་ལྷག་ཆ་མཉམ་པར་རང་གི་ངང་གིས་འབྱུང་
བའི་ཕྱིར། ས་གཞན་ཉེར་བསྡོགས་ལ་བརྟེན་པའི་ལམ་རྣམས་དཀའ་སྟེ། ཡན་ལག་
མ་ཟིན། ཞི་ལྷག་ཆ་མི་མཉམ་པས་འབད་པས་སྒྲུབ་དགོས་པའི་ཕྱིར། དབང་རྟུལ་གྱི་
རྒྱུད་ཀྱི་ཉེར་བསྡོགས་ལ་བརྟེན་པའི་ལམ་མངོན་པར་ཤེས་པ་བུལ་ལ་དཀའ་བ་ཡིན་
ཏེ། ཡུལ་ལ་མངོན་དུ་ཕྱོགས་ནས་ཤེས་པ་བུལ་བ་ཡིན་པའི་ཕྱིར། དབང་རྣོན་གྱི་རྒྱུད་
ཀྱི་དངོས་གཞི་ལ་བརྟེན་པའི་ལམ་རྣམས་མངོན་པར་ཤེས་པ་མྱུར་ལ་སླ་བ་ཡིན་ཏེ། ཡུལ་
ལ་མངོན་དུ་ཕྱོགས་ནས་ཤེས་པ་མྱུར་བ་ཡིན་པའི་ཕྱིར།
-240-

པ་བཤད་པ
༼དངོས་པོ་ལ་ཡོངས་སུ་རྟོགས་པའི་ལམ་གཞན་བཤད་པ། ༽ ཆོta
འོ་ན་དངོས་པོ་ལ་ཡོངས་སུ་རྟོགས་པའི་ལམ་བྱང་ཕྱོགས་སོ་བདུན་པོ་གང་སྙམ་ན།
ཟད་དང་མི་སྐྱེ་ཤེས་པ་ནི། །ཞེས་སོགས་ཀྱི་སྐབས་སུ་གཉིས་ལས། དང་པོ་ལ། ངེས་
ཚིག །དབྱེ་བ། བསྡུ་བ། གྲངས་ངེས། གོ་རིམ། ཟག་བཅས་ཟག་མེད་ཀྱི་ཁྱད་པར།
ལམ་དང་སའི་ཁྱད་པར། དང་པོ་ནི། བྱང་ཕྱོགས་སོ་བདུན་པོ་ཆོས་ཅན། བྱང་ཆུབ་ཀྱི་
ཕྱོགས་དང་མཐུན་པའི་ཆོས་ཞེས་བརྗོད་པའི་རྒྱུ་མཚན་ཡོད་དེ། ཟད་མི་སྐྱེ་ཤེས་པའི་ཡེ་
ཤེས་ནི་བྱང་ཆུབ་ཡིན་ལ། ཁྱོད་དེ་ཐོབ་པ་དང་རྗེས་སུ་མཐུན་པའི་ཆོས་ཡིན་པའི་ཕྱིར།
གཉིས་པ་ནི་། བྱང་ཆུབ་ཕྱོགས་དང་མཐུན་པའི་ཆོས་དེ་ལ་མིང་གི་སྒོ་ནས་བདུན་ཡོད་དེ།
སྡེ་ཚན་གྱི་སྒོ་ནས་བདུན་ཡོད། གསུམ་པ་ནི། སོ་བདུན་པོ་དེ་ལ་རྫས་ཀྱི་སྒོ་ནས་བསྡུ་ན་
བཅུར་འདུས་ཏེ། རྫ་ས་སུ་བཅུ། དད་དང་བརྩོན་འགྲུས་དྲན་པ་དང་། །ཤེས་རབ་ཏིང་འཛིན་
བཏང་སྙོམས་དགའ། །རྟོག་དང་ཚུལ་ཁྲིམས་ཤིན་ཏུ་སྦྱངས། །ཞེས་གསུངས། དཔེར་ན།
དྲན་པ་ཉེར་གཞག་བཞི་གོང་གི་ཤེས་རབ་ཏུ་འདུས། ཡང་དག་པར་སྤོང་བ་བཞི་པོ་གོང་
གི་ནང་གི་བརྩོན་འགྲུས་སུ་འདུས། རྫུ་འཕྲུལ་གྱི་རྐང་པ་བཞི་གོང་གི་ནང་གི་ཏིང་ངེ་འཛིན་
དུ་འདུས་ཏེ། དྲན་པ་ཉེར་གཞག་ཤེས་རབ་ཏེ། །བརྩོན་འགྲུས་ཡང་དག་འཇོག་ཅེས་བྱ། །
རྫུ་འཕྲུལ་རྐང་པ་ཏིང་འཛིན་ཏོ། །གཙོ་བོ་སྨྲོས་པ་དེ་དག་ནི། །སྦྱོར་བྱུང་ཡོན་ཏན་ཀུན་
ཀྱང་ཡིན། །ཞེས་གསུངས། བཞི་པ་བྱང་ཆུབ་ཀྱི་ཕྱོགས་དང་མཐུན་པའི་ཆོས་དེ་ལ། སོ་
བདུན་དུ་གྲངས་ངེས། སོ་བདུན་པོ་དེ་ཚོགས་ལམ་ནས་སངས་རྒྱས་ཀྱི་སའི་བར་གྱི་
མངོན་རྟོགས་ཐམས་ཅད་བསྡུས་པའི་ཕྱིར།
ལྔ་པ་ནི། ས་མཚམས་དྲན་པ་ཉེར་གཞག་བཞི་ཚོགས་ལམ་ནས། ཡང་དག་སྤོང་བ་
-241-

ཊ་རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ ji
བཞི་དྲོད་ནས། རྫུ་འཕྲུལ་རྐང་པ་བཞི་རྩེ་མོ་ནས། དབང་པོ་ལྔ་བཟོད་པ་ནས། སྟོབས་ལྔ་
ཆོས་མཆོག་ནས། བྱང་ཆུབ་ཡན་ལག་སྒོམ་ལམ་ནས། འཕགས་ལམ་ཡན་ལག་མཐོང་
ལམ་ནས་ཐམས་ཅད་སངས་རྒྱས་སའི་བར་དུ་ཡོད། སྡེ་ཚན་བདུན་ནི་གོ་རིམ་བཞིན།
ལས་ནི་དང་པོ་པ་དག་དང་། །ཞེས་སོགས་དང་། རང་འགྲེལ་ལས། ལས་དང་པོ་བའི་
གནས་སྐབས་སུ་ནི་ལུས་ལ་སོགས་པ་ལ་ཉེ་བར་བརྟགས་པའི་ཕྱིར་དྲན་པ་ཉེ་བར་བ༩
བཞག་
པ་རྣམས་སོ། ཁྱད་པར་ཐོབ་པས་བརྩོན་འགྲུས་ཡང་དག་པ་སྤེལ་བའི་ཕྱིར་དྲོ་བར་གྱུར་
བ་དག་ལ་ནི་ཡང་དག་པར་རབ་ཏུ་འཇོག་པ་རྣམས་སོ། ཡོངས་སུ་ཉམས་པར་མི་འགྱུར་
བའི་དགེ་བའི་རྩ་བ་ལ་འཇུག་པའི་ཕྱིར་རྩེ་མོ་དག་ལ་ནི་རྫུ་འཕྲུལ་གྱི་རྐང་པ་རྣམས་སོ།
ཡང་ཡོངས་སུ་ཉམས་པར་མི་འགྱུར་བའི་སྒོ་ནས་དབང་ཐོབ་པའི་ཕྱིར་བཟོད་པ་དག་ལ་
ནི་དབང་པོ་རྣམས་སོ། ཉོན་མོངས་པ་རྣམས་ཀྱི་མི་བརྫི་བའི་ཕྱིར་རམ། འཇིག་རྟེན་པའི་
ཆོས་གཞན་དག་གིས་མི་བརྫིབའི་ཕྱིར་ཆོས་ཀྱི་མཆོག་དག་ལ་ནི་སྟོབས་རྣམས་སོ། །བྱང་
ཆུབ་དང་ཉེ་བའི་ཕྱིར་སྒོམ་པའི་ལམ་ལ་ནི། བྱང་ཆུབ་ཀྱི་ཡན་ལག་རྣམས་སོ། །འགྲོ་བས་
རབ་ཏུ་ཕྱེ་བའི་ཕྱིར། མཐོང་བའི་ལམ་ལ་ནི་ལམ་གྱི་ཡན་ལག་རྣམས་ཏེ། ཞེས་གསུངས
འདི་བྱེ་བྲག་སྨྲ་བའི་ལུགས་ཡིན་ཏེ། འདིའི་སྔ་འགྲེལ་དུ་བྱེ་བྲག་སྨྲ་བ་རྣམས་ན་རེ་ཞེས་
གསུངས། སློབ་དཔོན་དང་སེམས་ཙམ་པའི་ལུགས་ལ་དྲན་པ་ཉེར་གཞག་ཉན་ཐོས་ཀྱི་
ཚོགས་ལམ་ཆུང་ངུ་ནས། ཡང་དག་སྤོང་བ་འབྲིང་ནས། རྫུ་འཕྲུལ་རྐང་པ་ཆེན་པོ་ནས
ན་ཐོས་དབང་པོ་ལྔ་ཉན་ཐོས་ཀྱི་དྲོད་ནས། སྟོབས་ལྔ་བཟོད་པ་ནས། བྱང་ཆུབ་ཡན་ལག་ཉན་ཐོ
ཀྱི་མཐོང་ལམ་ནས། འཕགས་ལམ་ཡན་ལག་སྒོམ་ལམ་ནས་འཇོག་སྟེ། དབུས་མཐའ་
ལས་། དབང་པོ་རྣམས་དང་སྟོབས་རྣམས་ལ། །ངེས་འབྱེད་ཆ་མཐུན་གཉིས་གཉིས་
སོ། །ཞེས་གསུངས།
དྲུག་པ་ནི། བྱང་ཆུབ་ཡན་ལག་དང་འཕགས་ལམ་ཡན་ལག་ལ་ཟག་མེད་ཀྱིས་
-242-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་དྲུག་པ་བཤད་པ
ཁྱབ་སྟེ། དེ་ལ་ལམ་བདེན་གྱིས་ཁྱབ་པའི་ཕྱིར། གཞན་རྣམས་ལ་ཟག་བཅས་ཟག་མེད་
གཉིས་ཀའི་ཆ་ཡོད་དེ། བྱང་ཆུབ་དང་ནི་ལམ་ཡན་ལག །ཟག་པ་མེད་གཞན་རྣམ་
གཉིས་སོ། །ཞེས་གསུངས།
བདུན་པ་ནི། བསམ་གཏན་དང་པོའི་སས་བསྡུས་ཀྱི་བྱང་ཕྱོགས་སོ་བདུན་ཚང་བར་
ཡོད། དགའ་བ་ཡང་དག་བྱང་ཆུབ་ཀྱི་ཡན་ལག་མ་གཏོགས་སོ་དྲུག་ཉེར་བསྡོགས་མི་
ལྕོགས་མེད་ཀྱི་སས་བསྡུས་པ་ཡོད། ཡང་དག་པའི་རྟོག་པ་མ་གཏོགས་སོ་དྲུག་བསམ་
གཏན་གཉིས་པའི་སས་བསྡུས་པ་ཡོད། དགའ་རྟོག་དེ་གཉིས་མ་གཏོགས་སོ་ལྔ་བསམ་
གཏན་གསུམ་པ་བཞི་བ་བསམ་གཏན་བར་མ་སྟེ་དང་པོའི་དངོས་གཞི་ཁྱད་པར་ཅན་གྱི་
སས་བསྡུས་པ་ཡོད། དགའ་རྟོག་དེ་གཉིས་དང་། ཡང་དག་པའི་ངག་ལས་ཀྱི་མཐའ་འཚོ་
བ་སྟེ་ལྔ་མ་གཏོགས་སོ་གཉིས་གཟུགས་མེད་དང་པོ་གསུམ་གྱི་སས་བསྡུས་པ་ཡོད། བྱང་
རཕགས་ལམ་ཡན་ལག་མ་གཏོགས་
ཆུབ་དང་འཕགས་ལམ་ཡན་པ་གཏོགས་ཐམས་ཅད་འདོད་ཁམས་དང་སྲིད་རྩེའི་
སས་བསྡུས་པ་ཡོད་དེ། བསམ་གཏན་དང་པོ་ན་ཐམས་ཅད། །ཞེས་ཤོ་ལོ་ཀ་གཉིས་གསུངས།
འོ་ན། བཅོམ་ལྡན་འདས་ཀྱིས། མདོ་ལས། ཤེས་ནས་དད་པ་ནི་བཞི་སྟེ། སངས་
རྒྱས་དང་ཆོས་དང་དགེ་འདུན་ལ་ཤེས་ནས་དད་པ་དང་། འཕགས་པ་དགྱེས་པའི་ཚུལ་
ཁྲིམས་དག་གོ །ཞེས་གསུངས་ན། གནས་སྐབས་གང་དུ་ཤེས་ནས་དང་པོ་འཐོབ་ཅེ་
ན། དེ་སྟོན་པ་ནི། བདེན་གསུམ་མཐོང་ན་ཚུལ་ཁྲིམས་དང་། ཞེས་སོགས་བཞིའི་ངག་དོན།
དེ་བཞག་དུ་ཡོད་ཏེ། བདེན་པ་དང་པོ་གསུམ་མངོན་སུམ་དུ་མཐོང་ན་ཚུལ་ཁྲིམས་དང་ཆོས་
ལ་ཤེས་ནས་དད་པ་འཐོབ་པས་ཁྱབ། ལམ་བདེན་མངོན་སུམ་དུ་རྟོགས་ན་སངས་རྒྱས་དང་
དེའི་དགེ་འདུན་སློབ་པ་དང་། མི་སློབ་པ་དག་ལ་ཤེས་ནས་དད་པ་འཐོབ་པས་ཁྱབ་པའི་
ཕྱིར། ཡང་ཅེས་པས་སྔ་མ་གཉིས་ལའང་ཤེས་ནས་དད་པ་ཐོབ་པས་ཁྱབ་པར་བསྟན་ནོ
གནས་དྲུག་པའི་སྤྱི་དོན་རྟོགས་དཀའ་བ་ལེགས་པར་བཤད་པའོ།། །།
-243-

། རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
གནས་བདུན་པ། ཡེ་ཤེས་བསྟན་པའི་མཛོད
གནས་བདུན་པ་ཡེ་ཤེས་བསྟན་པའི་གནས་བཤད་པ་ལ། ཤེས་པ། ལྡན་པ ཐོབ་
པ། ཡོན་ཏན་བཤད་པའོ།
༼བཟོད་ཤེས་ལྟ་གསུམ་གྱི་ཁྱད་པར་བཤད་པ། ༽
དང་པོ་ནི། དེ་ལ་བཟོད་པ་ཞེས་དང་། དེ་ཉིད་ལ་ཆོས་ཤེས་ཞེས་དང་། མི་སློབ་ལྟ་
ཞེས་དང་། ལྟ་བ་ཡིན་ཏེ། ཞེས་དང་། སྡུག་བསྔལ་རྒྱུ་བཟོད་ཅེས་སོགས་གསུངས་ན།
བཟོད་པ་ཤེས་པ། ཡང་དག་པའི་ཤེས་པ། ཡང་དག་པའི་ལྟ་བ་རྣམས་ཀྱི་ཁྱད་པར་ཇི་ལྟ་
བུ་ཞེ་ན། དྲི་མེད་བཟོད་རྣམས་ཤེས་པ་མིན། །ཞེས་སོགས་རྐང་པ་བཞིའི་སྐབས་སུ་
ངག་དོན། དེའི་ཁྱད་པར་བཞག་ཏུ་ཡོད་དེ། དྲི་མེད་མཐོང་ལམ་བཟོད་པ་བརྒྱད་ནི།
ངེས་ཤེས་མ་ཡིན་ཞིང་། བཟོད་པ་ཁོ་ན་ཡིན། ཟད་མི་སྐྱེ་ཤེས་པའི་ཡེ་ཤེས་ནི་ལྟ་བ་
མ་ཡིན་ཞིང་། ཡང་དག་པའི་ཤེས་པ་ཁོ་ན་ཡིན། དེ་ལས་གཞན་པའི་ཟག་མེད་ཀྱི་ཤེས་
རབ་ནི་ཡང་དག་པའི་ལྟ་བ་དང་ཡང་དག་པའི་ཤེས་པ་གཉིས་ཀ་ཡིན། དེ་རྣམས་ལས་
གཞན་པ་འཇིག་རྟེན་པའི་ཡང་དག་པའི་ཤེས་པ་ཐམས་ཅད་ཤེས་པ་ཁོ་ན་ཡིན། ལྟ་བ་
ཉོན་མོངས་ཅན་ལྔ། འཇིག་རྟེན་པའི་ཡང་དག་པའི་ལྟ་བ་སྟེ་དྲུག་ནི་ཤེས་པ་ཡིན་པར་མ་
ཟད་ལྟ་བའང་ཡིན་པའི་ཕྱིར། སྐབས་འདིར་སྤྱི་དོན་ལ། གསལ་ཞིང་རིག་པ། ཤེས་པའི་
མཚན་ཉིད། གསལ་བས་ངོ་བོ་མཚོན། རིག་པས་བྱེད་ལས་མཚོན་ནོ། །སྐབས་འདིར་
བསྟན་ཤེས་པ་ལ་དབྱེ་ན་བཅུ་ཡོད་དེ། ཆོས་ཤེས། རྗེས་ཤེས། ཀུན་རྫོབ་ཤེས་པ།
-244-

མཛོད་ཀྱི་སྤྱི་དོན་ནོར་བུའི་བང་གནས་བདུན་པ་བཤད་པ།
གཞན་སེམས་ཤེས་པ། བདེན་བཞི་ཤེས་པ། ཟད་པ་ཤེས་པ། མི་སྐྱེ་བ་ཤེས་པ་
རྣམས་སུ་ཡོད་པའི་ཕྱིར་ཏེ། རང་འགྲེལ་ལས། དེ་ལྟར་ན། དེ་ནི་ཤེས་པ་བཅུ་ཡིན་
ཏེ། འདི་ལྟ་སྟེ། ཆོས་ཤེས་པ་དང་། རྗེས་སུ་ཤེས་པ་དང་། ཀུན་རྫོབ་ཤེས་པ་དང་། ཕ་
རོལ་གྱི་སེམས་ཤེས་པ་དང་། སྡུག་བསྔལ་ཤེས་པ་དང་། ཀུན་འབྱུང་ཤེས་པ་དང་། འགོག་
པ་ཤེས་པ་དང་། ལམ་ཤེས་པ་དང་། ཟད་པ་ཤེས་པ་དང་། མི་སྐྱེ་བ་ཤེས་པའོ། །ཞེས་དང་།
རྩ་བར། དེ་དག་ཉིད་བདེན་ཞེས་སོགས་རྐང་པ་དྲུག་གསུངས། བཅུ་པོ་དེ་བསྡུ་ན་
གཉིས་སུ་འདུ་སྟེ། ཟག་བཅས་ཀྱི་ཤེས་པ་དང་ཟག་མེད་ཀྱི་ཤེས་པ་གཉིས་སུ་འདུ་བའི་
ཕྱིར། དང་པོ་དང་ཀུན་རྫོབ་ཤེས་པ་དོན་གཅིག་སྟེ། རང་ཡུལ་ཀུན་རྫོབ་པ་ལ་དམིགས་
པ་ཁོ་ན་ཡིན་པའི་ཕྱིར། གཉིས་པའང་གཉིས་སུ་འདུ་སྟེ། ཆོས་ཤེས་དང་རྗེས་ཤེས་
གཉིས་སུ་འདུ་བའི་ཕྱིར། ཆོས་ཤེས་ཀྱི་ཡུལ་ནི་འདོད་པའི་སས་བསྡུས་ཀྱི་སྡུག་བདེན་
ལྟ་བུ། རྗེས་ཤེས་ཀྱི་ཡུལ་གོང་མའི་སས་བསྡུས་ཀྱི་བདེན་བཞི་ལྟ་བུ་ཡིན་ནོ། །
ཤེས་པ་ཟག་བཅས་ཟག་པ་མེད། །ཅེས་སོགས་རྐང་པ་དྲུག་གསུངས། གྲངས་ངེས་
ནི་ཤེས་པ་ལ་བཅུར་གྲངས་ངེས་ཏེ། ཡུལ་གྱི་རང་བཞིན་ཕལ་ཆེར་ཀུན་རྫོབ་ཡིན་པས་
ཀུན་རྫོབ་ཤེས་པ་བཞག །འདོད་པའི་གཉེན་པོ་ཆོས་ཤེས། ཁམས་གོང་གི་གཉེན་པོ་
རྗེས་ཤེས་བཞག །རྣམ་པ་ལ་སྡུག་ཀུན་ཤེས་པ་རྣམ་པ་དང་སྤྱོད་ཡུལ་གཉིས་ཀ་ལས་
འགོག་ལམ་ཤེས་པ། སྦྱོར་བ་བྱས་པ་ལས་གཞན་སེམས་ཤེས་པ། རྒྱུ་རྒྱས་པ་ལས་མི་སྐྱེ་
བ་ཤེས་པ་བཞག་པའི་ཕྱིར་ཏེ། རང་བཞིན་དང་ནི་གཉེན་པོ་དང་། །ཞེས་སོགས་རྐང་པ་
བཞི་དང་། རང་འགྲེལ་ལས། རྒྱུ་བདུན་གྱིས་ཤེས་པ་བཅུར་རྣམ་པར་བཞག་གོ །ཞེས་
གསུངས། འོ་ན། ཆོས་ཤེས་འདོད་པའི་གཉེན་པོ་དང་། རྗེས་ཤེས་ཁམས་གོང་གི་གཉེན་
པོ་ཡིན་ན་དེ་ཁོ་ནར་ངེས་སམ་ཞེ་ན། མཐོང་ལམ་ལ་དེ་ལྟར་ངེས་ཀྱང་། སྒོམ་ལམ་ལ་མ་
ངེས་ཏེ། སྒོམ་ལམ་འགོག་པ་ཆོས་ཤེས་དང་ལམ་ཤེས་གཉིས་ཀ་ཁམས་གསུམ་གའི་
-245-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
གཉེན་པོ་ཡིན་པ་སྲིད་པའི་ཕྱིར། སྒོམ་པའི་ལམ་ལ་འགོག་པ་འམ། །ལམ་ལ་ཆོས་ཤེས་
གང་ཡིན་དེ། ཁམས་གསུམ་གྱི་ནི་གཉེན་པོ་ཡིན། །ཞེས་གསུངས། འདོད་པའི་གཉེན་པོ་
རྗེས་ཤེས་ཀྱིས་བྱེད་པ་མི་སྲིད་དེ། ཆོས་ཤེས་མ་སྐྱེས་པར་རྗེས་ཤེས་མི་སྐྱེ། ཆོས་ཤེས་
སྐྱེས་པའི་ཚེ་ཆོས་ཤེས་ཀྱི་འདོད་པ་ལས་རྒྱལ་བར་བྱས་ཟིན་པའི་ཕྱིར། འདོད་པའི་
ཁམས་ཀྱི་རྗེས་མ་ཡིན། །ཞེས་གསུངས། འོ་ན་ཤེས་པ་བཅུ་པོ་དེ་ཡུལ་གང་གིས་རྣམ་པ་
ཅན་ཡིན་སྙམ་ན། ཆོས་ཤེས་རྗེས་ཤེས་ཀུན་རྫོབ་ཤེས་པ་གསུམ་མི་རྟག་སོགས་བཅུ་
དྲུག་གི་རྣམ་པ་ཅན། ཀུན་རྫོབ་ཤེས་པ་དེར་མ་ཟད་དེ་ལས་གཞན་དུའང་ཆོས་རྣམས་ཀྱི་
རང་སྤྱིའི་མཚན་ཉིད་ཀྱི་རྣམ་པ་ཅན་ཡང་ཡིན། བདེན་བཞི་ཤེས་པ་རང་གི་བདེན་པའི་
རྣམ་པ་ཅན། དེ་བཞིན་དུ་ཕ་རོལ་སེམས་ཤེས་དྲི་མེད་ཀྱང་། བདེན་བཞིའི་རྣམ་པ་
ཅན་ཡིན ཕ་རོལ་སེམས་ཤེས་ཟག་བཅས་རང་ཡུལ་སེམས་སེམས་བྱུང་གང་རུང་གི་
རྣམ་པ་ཅན་ཡིན་ལ། དེ་ཡང་ཕ་རོལ་སེམས་ཤེས་ཀྱིས་སེམས་སེམས་བྱུང་གཉིས་ཀ་
ཅིག་ཅར་དུ་མི་འཛིན་ཏེ། དེས་སེམས་ཤེས་སོ་སྙམ་དུ་འཛིན་པའི་ཚེ་སེམས་བྱུང་མི་འཛིན།
སེམས་བྱུང་ངོ་སྙམ་དུ་འཛིན་པའི་ཚེ་སེམས་མི་འཛིན་པའི་ཕྱིར། དཔེར་ན། དྲི་མའོ་
སྙམ་དུ་འཛིན་པའི་ཚེ་གོས་མི་འཛིན། གོས་སོ་སྙམ་དུ་འཛིན་པའི་ཚེ་དྲི་མ་མི་འཛིན་པ་
བཞིན་ནོ། །
ལྷག་མ་ཟད་མི་སྐྱེ་བ་ཤེས་པ་ནི། སྟོང་བདག་མེད་མ་གཏོགས་བཅུ་བཞིའི་རྣམ་པ་
ཅན་ཡིན། སྟོང་བདག་མེད་མ་གཏོགས་ཏེ། དེ་གཉིས་ཀྱི་སྟོབས་ཀྱིས་རྗེས་ཐོབ་ཏུ་
བདག་གིས་བྱ་བ་བྱས་སོ། །སྡུག་བསྔལ་ཤེས་སོ། །འདི་ལས་སྲིད་པ་གཞན་མི་ཤེས་སོ།
ཞེས་ཐ་སྙད་འདོགས་པ་གང་ཞིག ། སྟོང་བདག་མེད་སྒོམ་པའི་བློས་ཐ་སྙད་དེ་བལྟར་
འདོགས་མི་ཤེས་པའི་ཕྱིར་ཏེ། ཆོས་ཤེས་པ་དང་རྗེས་སུ་ཤེས། །ཞེས་སོགས་ཤོ་ལོ་
གཉིས་གསུངས། གལ་ཏེ་ཁོ་ན་རེ། དྲི་མེད་ལམ་ལས་རྣམ་པ་བཅུ་དྲུག་ལས་གཞན།
-246-

མཛོད་ཀྱི་སྤྱི་དོན་ནོར་བུའི་ང ནས་བདུན་པ་བཤད་པ
རང་གི་མཚན་ཉིད་ཀྱི་རྣམ་པ་ཅན་ཡོད་དེ། མེད་ཅེ་ན། ཁ་ཆེ་བྱེ་བྲག་སྨྲ་བས་མེད་
པར་འདོད་དེ། དྲི་མེད་བཅུ་དྲུག་གཞན་རྣམས་མེད། ཅེས་པ་ཁ་ཆེ་ཡི་ལུགས་ཡིན་པའི་
ཕྱིར། ཉི་འོག་པ་ཡོད་པར་འདོད་དེ། བསྟན་བཅོས་རྣམ་ཤེས་ཀྱི་ཚོགས་ལས། གནས་
ཡོད་དང་གཞི་ཡོད་ཀྱི་རྣམ་པ་གསུངས་པའི་ཕྱིར་ཏེ། དེ་ཉིད་ལས་དྲི་མེད་མ་ཡིན་པའི་
སེམས་ཀྱིས་འདོད་པ་དང་ལྡན་པའི་ཆོས་རྣམ་པར་ཤེས་པར་འགྱུར་བ་ཡོད་དམ་ཞེ་ན་
ཤེས་པར་འགྱུར་ཏེ། རིག་པ་སྐྱེད་པའི་སྒོ་ནས་མི་རྟག་པ་དང་སྡུག་བསྔལ་བ་དང་སྟོང་
པ་དང་བདག་མེད་པ་དང་ཞེས་སོགས་གསུངས་པས། གནས་ཡོད་དང་གཞི་ཡོད་པའི་
རྣམ་པ་ཡོད་པའི་ཕྱིར་ཞེས་འདོད་དེ། གཞན་ཡོད་ཅེས་པ་བསྟན་བཅོས་ལས། ཞེས་
གསུངས་པའི་ཕྱིར། འོ་ན། འཛིན་སྟངས་སོགས་བཅུ་དྲུག་པོ་རྫས་དུར་འདུ་ཞེ་ན། བྱེ་
བྲག་སྨྲ་བས་རྣམ་པ་བཅུ་དྲུག་པོ་རྫས་སོ་སོ་བར་བཞེད་དེ། རྫས་སུ་རྣམ་པ་བཅུ་དྲུག་
གོ །ཞེས་གསུངས། འོ་ན། རྣམ་པའི་ངོ་བོ་གང་སྙམ་ན། བྱེ་བྲག་སྨྲ་བ་ན་རེ། རྣམ་པའི་ངོ་
བོ་ཤེས་རབ་ཡིན་ལ། འོན་ཀྱང་རྣམ་པ་ཤེས་རབ་དང་བཅས་པས། སེམས་སེམས་བྱུང་
གི་དམིགས་པར་འཛིན་པར་བྱེད་ལ། དེ་ཡང་ཡོད་ན་རྣམ་པ་ཡིན་དགོས་ཏེ། ཡོད་ན་
བཟུང་བྱ་ཡིན་དགོས་པའི་ཕྱིར། ཞེས་བཞེད། དེ་ལ་མདོ་སྡེ་པ་ན་རེ། ཤེས་རབ་དང་
བཅས་པ་ཐལ། ཤེས་རབ་ཀྱི་ངོ་བོ་རྣམ་པ་ཡིན། དེ་རྣམ་པ་དང་བཅས་པའི་ཕྱིར། ཞེས་
བཀག་ནས། དེ་རང་གི་ལུགས་ལ། སེམས་སེམས་བྱུང་གི་དམིགས་པར་འཛིན་པར་བྱེད་
པའི་འཛིན་སྟངས་ཀྱི་བྱེ་བྲག་རྣམ་པ་ཡིན་ནོ། ཞེས་ཟེར་ཏེ། རྣམ་པ་ཤེས་རབ་དང་བཅས་
པ། ཞེས་སོགས་རྐང་པ་གསུམ་གསུངས། དེས་ན་བྱེ་བྲག་སྨྲ་བས་རྣམ་པ་ཁས་ལེན་ཀྱང་
བཟུང་རྣམ་ཁས་མི་ལེན་ནོ། ཁོ་ན་རེ། དེས་གཟུང་རྣམ་ཁས་ལེན་པར་ཐལ། དེས་གཟུང་
བ་དང་རྣམ་པའི་གཞི་མཐུན་ཁས་ལེན་པའི་ཕྱིར། ཟེར་ན། དེས་རང་རིག་ཁས་ལེན་
པར་ཐལ། དེས་རང་གི་རིག་པ་ཁས་ལེན་པའི་ཕྱིར། དེས་བདག་སྐྱེ་ཁས་ལེན་པ་ཐལ།
-247-

།ཨ་ཌམ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
དེས་བདག་དང་སྐྱེ་བའི་གཞི་མཐུན་ཁས་ལེན་པའི་ཕྱིར། གསུམ་ག་སོང་། འོ་ན་ཤེས་པ་
བཅུ་པོ་ལ་དགེ་མི་དགེ་ལུང་མ་བསྟན་གྱི་ཁྱད་པར་གང་སྙམ་ན། ཀུན་རྫོབ་ཤེས་པ་ལ་དེ་
གསུམ་ག་ཡོད་དེ། ཁམས་གསུམ་ཟག་བཅས་ཀྱི་ཤེས་པ་ཐམས་ཅད་ཀུན་རྫོབ་ཤེས་
པ་ཡིན་པའི་ཕྱིར། ལྷག་མ་དགུ་པོ་གང་རུང་ལ་དགེ་བས་ཁྱབ་སྟེ། དང་པོ་རྣམ་གསུམ་
གཞན་རྣམས་དགེ །ཞེས་གསུངས།
འོ་ན། སེམས་ཤེས་དེ་ནི་རྣམ་གསུམ་གང་། རྟོགས་དང་རིག་སྔགས་ཀྱིས་བྱས་
པའང་། ཞེས་གསུངས་པ་དང་འགལ་ལོ་ཞེ་ན། སྐྱོན་མེད་དེ། དེའི་སེམས་ཤེས་དང༌།
འདིར་བསྟན་སེམས་ཤེས་འགལ་བའི་ཕྱིར། འོ་ན། ཤེས་པ་བཅུར་གྲངས་མ་ངེས་
པར་འགྱུར་རོ་སྙམ་ན། སྐྱོན་མེད་དེ། དེ་འདིར་བསྟན་ཀུན་རྫོབ་ཤེས་པའི་ནང་དུ་འདུས་
པའི་ཕྱིར།འོ་ན། ཤེས་པ་བཅུ་པོ་ས་གང་དུ་ཡོད་སྙམ་ན་ཀུན་རྫོབ་ཤེས་པ་༩ཁམས་གསུམ་
གའི་སས་བསྡུས་ཀྱི་ཆ་ཡོད། ཆོས་ཤེས་པ་བསམ་གཏན་ས་དྲུག་གིས་སས་བསྡུས་པའི་
ཆ་ཡོད། རྗེས་ཤེས་ཟག་མེད་དགུས་བསྡུས་པའི་ཆ་ཡོད། དེ་བཞིན་དུ་བདེན་བཞི་ཤེས་
པ་དང་། ཟད་མི་སྐྱེ་ཤེས་པ་རྣམས་ལའང་ཟག་མེད་ས་དགུས་བསྡུས་པའི་ཆ་ཡོད། སེམས་
ཤེས་བསམ་གཏན་བཞི་གའི་སས་བསྡུས་ཀྱི་ཆ་ཡོད་དོ། །དང་པོ་ས་རྣམས་ཐམས་ཅད་ན།
ཞེས་སོགས་ཤོ་ལོ་ཀ་གཅིག་གསུངས། འོ་ན་ཤེས་པ་གང་ལ་ཁམས་གང་གིས་རྟེན་ཅན་
དུ་ཡོད་སྙམ་ན། ཕ་རོལ་སེམས་ཤེས་ལ་འདོད་གཟུགས་གང་རུང་གི་རྟེན་ཅན་གྱིས་ཁྱབ།
ཆོས་ཤེས་ལ་འདོད་རྟེན་གྱིས་ཁྱབ། ལྷག་མ་བརྒྱད་ཁམས་གསུམ་གའི་རྟེན་ཅན་ཡོད་དེ། དེ་
ནི་འདོད་དང་གཟུགས་རྟེན་ཅན། ཞེས་སོགས་རྐང་པ་གསུམ་གསུངས།
-248-

མཛོད་ཀྱི་སྤྱི་དོན་ནོར་བུའི་བཤད་པ།
༼ ཤེས་པ་དུ་གང་ཟག་གང་ལ་ལྡན་པ་བཤད་པ། ༽
གཉིས་པ་ལྡན་པ་བཤད་པ་ནི། ཟག་མེད་སྐད་གཅིག་དང་པོ་ལ། ཞེས་སོགས་རྐང་
པ་བཞིའི་ངག་དོན་ནི། ཤེས་པ་དུ་གང་ཟག་གང་ལ་ལྡན་བཞག་དུ་ཡོད་དེ། འདོད་པ་
ལས་འདོད་ཆགས་དང་མ་བྲལ་བའི་སྐྱེ་བོ་ཀུན་རྫོབ་ཤེས་པ་གཅིག་པུ་དང་ལྡན། བྲལ་
བའི་སོ་སྐྱེ་དང་། ཕ་རོལ་སེམས་ཤེས་གཉིས་དང་ལྡན། ཟག་མེད་སྐད་གཅིག་དང་པོ་ལ་
གནས་པའི་འཕགས་པ་ཆགས་བཅས་སུ་འདོད་པ་ལ་འདོད་ཆགས་དང་མ་བྲལ་བ་ཀུན་
རྫོབ་ཤེས་པ་གཅིག་པོ་དང་ལྡན། ཟག་མེད་སྐད་གཅིག་གཉིས་པ་ལ་གནས་པའི་འཕགས་
པ་ཀུན་རྫོབ་ཤེས་པ། ཆོས་ཤེས། སྡུག་བསྔལ་ཤེས་པ་སྟེ་གསུམ་དང་ལྡན། དེ་ཡན་ཆད་
གྱིས་སྐད་ཅིག་མ་བཞི་བ། དྲུག་པ། བཅུ་པ། བཅུ་བཞི་པ་ལ་ནི་ཤེས་པ་རེ་རེ་འཕེལ་
བ་དང་ལྡན་པས་བདུན་གྱིས་བར་དུ་ལྡན་པའི་ཕྱིར་ཏེ། སྡུག་བསྔལ་ཆོས་ཤེས་ལ་གནས་
པ་དེའི་འཕེལ་བ་བཞི ཀུན་འབྱུང་ཆོས་ཤེས་ལ་གནས་པ་དེའི་འཕེལ་བ་ལྔ། འགོག་པ་
ཆོས་ཤེས་ལ་གནས་པ་དེའི་འཕེལ་བ་དྲུག །ལམ་ཆོས་ཤེས་ལ་གནས་པ་དེ་འཕེལ་བ་
བདུན་དང་ལྡན་པའི་ཕྱིར། གསུམ་པ་ཐོབ་པ་བཤད་པ་ནི། མཐོང་བའི་ལམ་ལ་བཟོད་
པ་དང་། ཞེས་སོགས་རྐང་པ་ཕྱེད་དང་གསུམ་གྱི་ངག་དོན། མཐོང་ལམ་ལ་གནས་པ་
བཟོད་པ་དང་ཤེས་པ་སྐྱེས་པ་རྣམས་ལ་རིགས་འདྲ་མ་འོངས་པ་ཐོབ་ཀྱི། དེ་དག་མངོན་
གྱུར་མི་ཐོབ་སྟེ། མཐོང་ལམ་ལན་གཉིས་མི་སྐྱེ་བའི་ཕྱིར། བཞི་པ་ཤེས་པས་བསྡུ་བའི་ཡོན་
ཏན་ལ། ཐུན་མོང་མ་ཡིན་པའི་ཡོན་ཏན་དང༌། ཐུན་མོང་བའི་ཡོན་ཏན་གཉིས་ལས།
-249-

སྐུ་ཌཥ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
༼ ཤེས་པས་བསྡུས་པའི་ཐུན་མོང་མ་ཡིན་པའི་ཡོན་ཏན་བཤད་པ།༽ ལ་དེ་
དང་པོ་ནི་སངས་རྒྱས་ཆོས་ནི་མ་འདྲེས་བ། ཞེས་སོགས་རྐང་པ་གཉིས་ཀྱི་སྐབས་
སུ། སྤྱི་དོན་དང་གཞུང་དོན་གཉིས། དང་པོ་ལ། སངས་རྒྱས་ཀྱི་ཆོས་མ་འདྲེས་པའི་ཡོན་
ཏན་གྱི་མཚན་ཉིད། དབྱེ་བ། སོ་སོའི་རང་བཞིན་ནོ། །དང་པོ་ནི། ཟད་པ་ཤེས་པའི་
ཚེ་སངས་རྒྱས་ཁོ་ནས་བརྙེས་ཤིང་། འཕགས་པ་འོག་མ་སོགས་དང་ཐུན་མོང་མ་ཡིན་
པས་རབ་ཏུ་ཕྱེ་བའི་མཁྱེན་པར་དམིགས་པ། འདིར་བསྟན་སངས་རྒྱས་ཀྱི་ཆོས་མ་འདྲེས་
པའི་མཚན་ཉིད། གཉིས་པ་ནི། སྟོབས་བཅུ། མི་འཇིགས་པ་བཞི། དྲན་པ་ཉེར་བཞག་
གསུམ། ཐུགས་རྗེ་ཆེན་པོ་རྣམས་སུ་ཡོད་དེ། རང་འགྲེལ་ལས་གང་དག་སངས་རྒྱས་ཁོ་
ནས་ཟད་པ་མཁྱེན་པའི་ཚེ་བརྙེས་པར་གྱུར་གྱི་གཞན་གྱིས་ནི་མ་ཡིན་པའོ། །བཅོ་བརྒྱད་
གང་ཞེ་ན། སྟོབས་བཅུ་དང་། མི་འཇིགས་པ་བཞི་དང་། དྲན་པ་ཉེ་བར་བཞག་པ་
གསུམ་དང༌། ཐུགས་རྗེ་ཆེན་པོའོ། །ཐུན་མོང་མ་ཡིན་པ་ནི་མ་འདྲེས་པ་ཞེས་བྱའོ།
ཞེས་གསུངས། གྲུབ་མཐའ་གོང་མ་ལས། སྤྱོད་པ་མ་འདྲེས་པ་དྲུག །རྟོགས་པ་མ་འདྲེས་
པ་དྲུག །འཕྲིན་ལས་མ་འདྲེས་པ་གསུམ། ཡེ་ཤེས་མ་འདྲེས་པ་གསུམ་སྟེ། བཅོ་
བརྒྱད་དུ་འདོད་དེ། མདོ་སྡེ་རྒྱན་ལས། སྤྱོད་པ་དང་ནི་རྟོགས་པ་དང་། ཡེ་ཤེས་དང་
ནི་འཕྲིན་ལས་ཀྱི། ཞེས་གསུངས་སོ། །གསུམ་པ་ནི། སྟོབས་བཅུ་ཞེས་པ་ཐུགས་ཀྱི་ཡོན་
ཏན་ཡིན་ལ། དེ་དག་ཤེས་པ་བཅུ་གང་གིས་བསྡུས་སྙམ་ན། གནས་དང་གནས་མ་ཡིན་
པ་མཁྱེན་པའི་སྟོབས། ཤེས་པ་བཅུ་གས་བསྡུས། ལས་ཀྱི་རྣམ་སྨིན་མཁྱེན་པའི་སྟོབས།
འགོག་ལམ་ཤེས་པ་མ་གཏོགས་ཤེས་པ་བརྒྱད་ཀྱིས་བསྡུས། བསམ་གཏན་དང་རྣམ་ཐར་
མཁྱེན་པའི་སྟོབས། དབང་པོ་མཆོག་དང་མཆོག་མ་ཡིན་པ་མཁྱེན་པའི་སྟོབས། མོས་པ་
-250-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བདུན་པ་བཤད་པ།
སྣ་ཚོགས་མཁྱེན་པའི་སྟོབས། ཁམས་སྣ་ཚོགས་མཁྱེན་པའི་སྟོབས་ཏེ་བཞི་ནི་འགོག་
ཤེས་མ་གཏོགས་ཤེས་པ་དགུས་བསྡུས། ཐམས་ཅད་དུ་འགྲོ་བའི་ལམ་མཁྱེན་པའི་སྟོབས་
ལ་ལམ་རང་གི་ངོ་བོ་མཁྱེན་པ་ལ་བྱས་ན་འགོག་ཤེས་མ་གཏོགས་ཤེས་པ་དགུས་བསྡུས།
ལམ་འབྲས་བུ་དང་བཅས་པ་མཁྱེན་པ་ལ་བྱས་ན་ཤེས་པ་བཅུས་བབསྡུས སྔོན་གནས་
རྗེས་དྲན་མཁྱེན་པའི་སྟོབས། འཆི་འཕོ་སྐྱེ་བ་མཁྱེན་པའི་སྟོབས། ཀུན་རྫོབ་ཤེས་པས་
བསྡུས། ཟག་པ་ཟད་པ་མཁྱེན་པའི་སྟོབས། རང་གི་ངོ་བོ་མཁྱེན་པ་ལ་བྱས་ན། ཆོས་
ཤེས། རྗེས་ཤེས། འགོག་ཤེས། ཀུན་རྫོབ་ཤེས། ཟད་པ་ཤེས མི་སྐྱེ་བ་ཤེས་པ་སྟེ་དྲུག་
གིས་བསྡུས། ཟག་ཟད་རྒྱུད་ལ་ཡོད་པའི་མཁྱེན་པ་ལ་བྱས་ན་ཤེས་པ་བཅུས་བསྡུས་ཏེ
གནས་དང་གནས་མིན་ཤེས་པ་བཅུ། ཞེས་གསུངས། འོ་ན་སྐུའི་སྟོབས་ཇི་ལྟ་བུ་སྙམ་
ན། སངས་རྒྱས་སྐུ་ལ་སྲེད་མེད་བུའི་སྟོབས་མངའ་སྟེ། སྐུ་ལ་སྲེད་མེད་བུའི་སྟོབས་
ཞེས་དང་། སྲེད་མེད་བུའི་སྟོབས་མངའ་མཁྲེགས་པའི་སྐུ། ཞེས་གསུངས། འོ་ན་སྲེད་
མེད་བུའི་སྟོབས་གང་སྙམ་ན། གླང་ཆེན་བདུན་བཅུའི་སྟོབས་དང་མཉམ་པའི་ཤེད་
ལ་འཇོག་པ་ཡིན་ཏེ། གླང་ཆེན་སོགས བདུན་ཅུས་གླགས་པའི་སྟོབས་ཡིན་ནོ། ཞེས་དང་
རང་འགྲེལ་ལས་གླང་པོ་ཆེ་ཕལ་པ་བཅུའི་སྟོབས་གང་ཡིན་པ་དེ་ནི་སྤོས་ཀྱི་གླང་པོ་ཆེ་
གཅིག་གི་སྟོབས་ཡིན་ནོ། །དེ་བཞིན་དུ་ཚན་པོ་ཆེ་ཆེན་པོ་དང་། རབ་གནོན་དང་ཡན་
ལག་མཆོག་དང་སྟོབས་མཆོག་དང་སྲེད་མེད་ཀྱི་བུ་རྣམས་གོང་ནས་གོང་དུ་བཅུ་འགྱུར་དུ་
བསྐྱེད་དེ་བརྗོད་པར་བྱའོ། །ཞེས་གསུངས། སྐུའི་སྟོབས་དེ་རེག་བྱའི་སྐྱེ་མཆེད་ཡིན་
ཏེ། དེ་ནི་རེག་བྱའི་སྐྱེ་མཆེད་ཏེ་ཞེས་དང༌། རང་འགྲེལ་ལས། ལུས་ཀྱི་སྟོབས་དེ་
ནི་ཐམས་ཅད་ཀྱི་རེག་བྱའི་སྐྱེ་མཆེད་ཀྱི་རང་བཞིན་འབྱུང་བ་ཆེན་པོའི་ཁྱད་པར་ཁོ་ན་ཡིན་
པར་རིག་པར་བྱའོ། །ཞེས་གསུངས། འཁོར་གྱི་དབུས་སུ། ཆོས་སྟོན་པ་ལ་བག་ཚ་བ་
མེད་པས་རབ་ཏུ་ཕྱེ་བའི་མཐར་ཐུག་པའི་ཡོན་ཏན་དུ་དམིགས་པ། མི་འཇིགས་པའི་ཡོན་
-251-

ཌ༥ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཏན་གྱི་མཚན་ཉིད། དབྱེ་ན། རང་དོན་སྤངས་རྟོགས་དམ་པ་ལ་མི་འཇིགས་པ་གཉིས།
གཞན་དོན་སྤང་གཉེན་དམ་པ་ལ་མི་འཇིགས་པ་གཉིས་ཏེ། བཞི་ཡོད། མི་འཇིགས་
པ་ནི་རྣམ་པ་བཞི། ཞེས་གསུངས། དྲན་ཤེས་བཞིན་གང་རུང་དུ་གྱུར་པས་རབ་ཏུ་ཕྱེ་བའི་
མཐར་ཐུག་པའི་ཡོན་ཏན་དུ་དམིགས་པ། སངས་རྒྱས་ཀྱི་དྲན་པ་ཉེར་གཞག་གི་མཚན་
ཉིད། དབྱེ་ན། འཁོར་གུས་པར་ཆོས་ཉན་པ་ལ་རྗེས་སུ་ཆགས་པ་སྤངས་པའི་དྲན་པ།
མ་གུས་པར་ཆོས་ཉན་པ་ཁོང་ཁྲོ་སྤངས་པའི་དྲན་པ། གུས་མ་གུས་འདྲེས་མ་ལ་དེ་གཉིས་
ཀར་མི་འགྱུར་བ་དྲན་ཤེས་བཞིན་བཏང་སྙོམས་སུ་གནས་པའི་དྲན་པ་གསུམ་སྟེ། དྲན་
དང་ཤེས་བཞིན་བདག་ཉིད་གསུམ། ཞེས་དང་། རང་འགྲེལ་ལས་དྲན་པ་ཉེ་བར་བཞག་
པ་གསུམ་པོ་འདི་དག་ནི་དྲན་པ་དང་ཤེས་བཞིན་གྱི་རང་བཞིན་དག་ཡིན་ནོ། །ཞེས་
གསུངས། ཉིན་མཚན་དུས་དྲུག་ཏུ་སེམས་ཅན་ལ་རྟོག་པར་མཛད་ཅིང་ཁྱད་ཆོས་ལྔས་
ཁྱད་པར་དུ་བྱས་པ་ཡང་ཡིན། ཀུན་རྫོབ་ཤེས་པ་ཡང་ཡིན་པའི་གཞི་མཐུན་པར་གྱུར་
བའི་མཐར་ཐུག་པའི་མཁྱེན་པར་དམིགས་པ། ཐུགས་རྗེ་ཆེན་པོའི་མཚན་ཉིད་ཡིན་
ཏེ། ཐུགས་རྗེ་ཆེན་པོ་ཀུན་རྫོབ་བློ། །ཞེས་གསུངས། དེ་ཁྱད་ཆོས་ལྔ་དང་ལྡན་ཏེ། རྒྱུའི་
ཁྱད་པར་རང་རྒྱུ་ཚོགས་གཉིས་རྒྱ་ཆེན་པོས་ཡང་དག་པ་བསྒྲུབ། རྣམ་པའི་ཁྱད་པར་
སྡུག་བསྔལ་གསུམ་རྟོགས་པས་རྣམ་པ་ཆེ། སྤྱོད་ཡུལ་གྱི་ཁྱད་པར་སེམས་ཅན་ཐམས་
ཅད་ལ་དམིགས་པས་སྤྱོད་ཡུལ་ཆེ། འཇུག་ཚུལ་གྱི་ཁྱད་པར་སེམས་ཅན་ཐམས་ཅད་
ལ་འདུ་བྱེད་སྡུག་བསྔལ་གྱི་རྣམ་པར་མཉམ་པར་འཇུག ངོ་བོའི་ཁྱད་པར་ཀུན་རྫོབ་
ཤེས་པ་ཡིན་པས་ཆེས་རྣོ་བ་དང་ཆེས་ཆེན་པོ་ཡང་ཡིན་པའི་ཕྱིར་ཏེ། ཚོགས་དང་རྣམ་
པ་སྤྱོད་ཡུལ་དང༌། མཉམ་པ་ཕྱིར་དང་ཆེས་ཆེའི་ཕྱིར། ཞེས་དང༌། རང་འགྲེལ་ལས།
ཚོགས་ནི་བསོད་ནམས་དང་ཡེ་ཤེས་ཀྱི་ཚོགས་ཆེན་པོས་ཡང་དག་པར་བསྒྲུབ་པའི་ཕྱིར་
རོ། །རྣམ་པ་ནི་སྡུག་བསྔལ་གསུམ་ལ་རྟོག་པའི་ཕྱིར་རོ། །དམིགས་པ་ནི་ཁམས་གསུམ་
-252-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བདུན་པ་བཤད་པ།
པའི་སེམས་ཅན་ལ་དམིགས་པའི་ཕྱིར་རོ། །མཉམ་པ་ཉིད་ནི་སེམས་ཅན་ཐམས་ཅད་
ལ་འདྲ་བར་འཇུག་པའི་ཕྱིར་རོ། །ཆེས་ཆེ་བ་ཉིད་ནི་དེ་བས་ཆེས་ཆེ་བ་མེད་པའི་ཕྱིར་
རོ། །ཞེས་གསུངས།
ཁོ་ན་རེ། ཐུགས་རྗེ་ཆེན་པོ་དང་སྙིང་རྗེ་ཆེན་པོ་ལ་ཁྱད་པར་མེད་པ་ཐལ། རྣམ་འགྲེལ་
ལས། སྒྲུབ་བྱེད་ཐུགས་རྗེ་གོམས་ལས་དེ། །ཞེས་དང་། མདོ་སྡེ་རྒྱན་ལས། འཇིག་
རྟེན་ཀུན་ལ་ཉིན་མཚན་དུ། །ལན་དྲུག་ཏུ་ནི་སོ་སོར་གཟིགས། །ཐུགས་རྗེ་ཆེན་པོ་དང་
ལྡན་པ། ཕན་དགོངས། །ཞེས་གསུངས་པའི་ཕྱིར་ཟེར་ན་མ་ཁྱབ་སྟེ། དེ་གཉིས་
ལ་ཐ་དད་དུ་བྱ་བ་སྟེ། ཁྱད་པར་རྣམ་པར་བརྒྱད་ཡོད་པའི་སྒོ་ནས་སྐབས་འདིར་དེ་གཉིས་
འགལ་བའི་ཕྱིར་ཏེ། ཐ་དད་བྱ་བ་རྣམ་པ་བརྒྱད། །ཅེས་གསུངས། རྣམ་པ་བརྒྱད་ནི་ངོ་
བོ་ཞེ་སྡང་གཏི་མུག་མེད། དམིགས་པ་ཁམས་གཅིག་ཁམས་གསུམ་པ། །རྣམ་པ་སྡུག་
བསྔལ་གཅིག་དང་གསུམ། །ས་ནི་བསམ་གཏན་བཞི་བཞི་པ། །རྒྱུད་ནི་ཉན་ཐོས་སོགས་
རང་རྒྱལ། །ཐོབ་པ་འདོད་ཆགས་སྲིད་རྩེར་བྲལ །དོན་ནི་ཡོངས་སུ་མི་སྐྱོབ་སྐྱོབས།
ལས་ནི་མི་འདྲ་འདྲ་བར་མཛད། །ཅེས་གསུངས་པ་ལྟར་ངོ་བོའི་ཁྱད་པར་སྙིང་རྗེ་ཆེན་པོ་
ཞེ་སྡང་མེད་པ། ཐུགས་རྗེ་ཆེན་པོ་གཏི་མུག་མེད་པ་ཡིན། དམིགས་པའི་ཁྱད་པར་སྙིང་
རྗེ་ཆེན་པོ་འདོད་ཁམས་ཀྱི་སེམས་ཅན་ལ་དམིགས། ཐུགས་རྗེ་ཆེན་པོས་ཁམས་གསུམ་
གའི་སེམས་ཅན་ལ་དམིགས། རྣམ་པའི་ཁྱད་པར་སྙིང་རྗེ་ཆེན་པོ་སྡུག་བསྔལ་གྱི་སྡུག་
བསྔལ་གཅིག་པུ་དང་བྲལ་བར་འདོད། ཐུགས་རྗེ་ཆེན་པོ་གསུམ་ག་དང་བྲལ་བར་འདོད་
པའི་རྣམ་པ་ཅན་ཡིན། ས་འམ་རྟེན་གྱི་ཁྱད་པར་སྙིང་རྗེ་ཆེན་པོས་བསམ་གཏན་བཞི་ག་
ལ་བརྟེན། ཐུགས་རྗེ་ཆེན་པོས་བསམ་གཏན་བཞི་བ་ཁོ་ན་ལ་བརྟེན་པ་ཡིན། རྒྱུད་ཀྱི་
ཁྱད་པར་སྙིང་རྗེ་ཆེན་པོ་ཉན་རང་གི་རྒྱུད་ལའང་ཡོད། ཐུགས་རྗེ་ཆེན་པོ་སངས་རྒྱས་
ཁོ་ནའི་རྒྱུད་ལ་ཡོད་པ་ཡིན། ཐོབ་པའི་ཁྱད་པར་སྙིང་རྗེ་ཆེན་པོ་འདོད་པ་ལ་འདོད་
-253-

༼ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཆགས་དང་བྲལ་བས་ཐོབ། ཐུགས་རྗེ་ཆེན་པོ་སྲིད་རྩེ་ལ་འདོད་ཆགས་དང་བྲལ་བས་ཐོབ་
དགོས། ནུས་པའི་ཁྱད་པར་སྙིང་རྗེ་ཆེན་པོ་ནི་དོན་ཡོངས་སུ་མི་སྐྱོབ་པ་དང་། ཐུགས་རྗེ་
ཆེན་པོ་དོན་ཡོངས་སུ་སྐྱོབས་པ་ཡིན། བྱེད་ལས་ཀྱི་ཁྱད་པར་སྙིང་རྗེ་ཆེན་པོ་མི་འདྲ་
བ་དང་ཐུགས་རྗེ་ཆེན་པོ་འདྲ་བར་འཇུག་པའི་ཁྱད་པར་བརྒྱད་ཡོད་པའི་ཕྱིར། །སྐྱོར་ལུང་
པ་བསམ་གཏན་འཕེལ་བས། མི་སྐྱོབ་སྐྱོབས་པར་བྱེད་པ་དང༌། ཞེས་བསྐྱུར་བ་
ལགས་སོ། །
གཉིས་པ་ནི། ཐུན་མོང་མ་ཡིན་པའི་སངས་རྒྱས་ཀྱི་ཡོན་ཏན་འཕགས་པ་འོག་མ་
དང་མ་འདྲེས་པ་ལ་བཅོ་བརྒྱད་ཡོད་དེ། སྟོབས་བཅུ་མི་འཇིགས་པ་བཞི། དྲན་པ་ཉེར་
གཞག་གསུམ། ཐུགས་རྗེ་ཆེན་པོ་རྣམས་སུ་ཡོད་པའི་ཕྱིར། འོ་ན་སངས་རྒྱས་ཐམས་ཅད་
རྣམ་པ་ཐམས་ཅད་ཀྱི་ཐམས་ཅད་དུ་མཉམ་པས་ཁྱབ་བམ་ཞེ་ན། དེའི་ལན་སྟོན་པ་
ལ། སངས་རྒྱས་ཐམས་ཅད་ཚོགས་དང་ནི། ཞེས་སོགས་ང་རྐང་པ་ངབཞིའི་ངག་དོན། སངས་
རྒྱས་ཐམས་ཅད་མཉམ་པ་ཉིད་གསུམ་ཀྱིས་མཉམ་སྟེ། རྒྱུ་ཚོགས་གཉིས་རྫོགས་པར་
མཉམ། འབྲས་བུ་ཆོས་སྐུ་བརྙེས་པར་མཉམ། འཕྲིན་ལས་འགྲོ་དོན་འབད་མེད་ལྷུན་
གྲུབ་ཏུ་སྤྱོད་པར་མཉམ་པའི་ཕྱིར། འོན་ཀྱང་སྐུ་ཚེ་རིང་ཐུང་། རིགས་བཟང་ངན། སྐུ་
བོང་ཆེ་ཆུང་མི་མཉམ་སྟེ། དེ་དག་འདུལ་བྱའི་བསམ་པ་དང་མཐུན་པར་སྣ་ཚོགས་སྟོན་
པའི་ཕྱིར།
༩༽ ཤེས་༼ ཤེས་པས་བསྡུས་པའི་ཐུན་མོང་བའི་ཡོན་ཏན་བཤད་པ། ༽
གཉིས་པ་ཐུན་མོང་པའི་ཡོན་ཏན་བསྟན་པ་ནི། ཆོས་བཞིན་སློབ་དང་ཐུན་མོང་ཡིན
ཞེས་སོགས་ཀྱི་ངག་དོན། ཐུན་མོང་བའི་ཡོན་ཏན་ལ་དུ་མ་ཡོད་དེ། ཉན་རང་འཕགས་
-254-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བདུན་པ་བཤད་པ
པ་དང་། ཐུན་མོང་བ་ཉོན་མོངས་མེད་པའི་ཏིང་ངེ་འཛིན། སྨོན་གནས་ཤེས་པའི་ཏིང་
ངེ་འཛིན། སོ་སོར་ཡང་དག་རིག་པ་བཞི། ཟག་ཟད་ཀྱི་མངོན་ཤེས་སོགས་དང་།
སྐྱེ་དང་ཐུན་མོང་བ་མངོན་ཤེས་དང་པོ་ལྔ། བསམ་གཏན་བཞི་གཟུགས་མེད་བཞི། ཚད་
མེད་བཞི། ཟད་པར་ཟིལ་གནོན་གྱི་ཏིང་ངེ་འཛིན་སོགས་ཡོད་པའི་ཕྱིར།
ཉོན་མོངས་མེད་པའི་ཏིང་འཛིན་སོགས་ཁྱད་ཆོས་ལྔ་དང་ལྡན་ཏེ། ངོ་བོ་ཀུན་རྫོབ་
ཤེས་པ། བསམ་གཏན་བཞི་པའི་སས་བསྡུས། རྒྱུད་མི་གཡོ་བའི་ཆོས་ཅན་གྱི་དགྲ་
བཅོམ་ཁོ་ནའི་རྒྱུད་ཀྱིས་བསྡུས། རྟེན་གླིང་གསུམ་གྱི་མི་ཁོ་ནའི་རྒྱུད་ལ་གསར་དུ་
སྐྱེ། དམིགས་པ་ཉོན་མོངས་སྐྱེ་འགྱུར་སྒོམ་པ་བཞི་དང་བཅས་པ་ལ་དམིགས་ནས་རྣམ་
པ་དེ་ནི་མི་སྐྱེ་བར་གྱུར་ཅིག་སྙམ་པའི་སྤྱོད་ཡུལ་ཅན་ཡིན་པའི་ཕྱིར་ཏེ། ཉོན་མོངས་མེད་
པ་ཀུན་རྫོབ་ཤེས། ཞེས་སོགས་རྐང་པ་བཞི་གསུངས།
སྨོན་ནས་ཤེས་པའི་ཏིང་ངེ་འཛིན་ནི། ཁྱད་ཆོས་ལྔ་དང་ལྡན་ཏེ། ངོ་བོ། ས། རྒྱུ།
རྟེན་རྣམས་བཤད་མ་ཐག་པ་བཞིན་དང་། དམིགས་པ་ཆོས་ཐམས་ཅད་ལ་དམིགས་ནས་
རྣམ་པ་འདི་ཤེས་པར་བྱའོ་སྙམ་པའི་རྣམ་པ་ཅན་ཡིན་པའི་ཕྱིར་ཏེ། སྨོན་ནས་ཤེས་
པའང་དེ་བཞིན་ནོ། །དེ་ཡིད་དམིགས་པ་ཐམས་ཅད་དོ། །ཞེས་གསུངས།
སོ་སོར་ཡང་དག་རིག་པའང་ཁྱད་ཆོས་ལྔ་དང་ལྡན་ཏེ། ངོ་བོ། རྒྱུ་རྟེན་སྔར་བཞིན་
ལ། དབྱེ་ན་ཆོས། དོན། ངེས་ཚིག་སྤོབས་པ་སོ་སོ་ཡང་དག་པར་རིག་པ་བཞི་ཡོད། ས་
ཁམས་གསུམ་ས་དགུས་བསྡུས་པ་ཡོད་པའི་ཁྱད་པར་དང་ལྡན་པའི་ཕྱིར་ཏེ། དེ་བཞིན་
ཆོས་དོན་ངེས་ཚིག་དང་། །ཞེས་གསུངས་སོ། །འོ་ན་ཉོན་མོངས་མེད་པའི་ཏིང་ངེ་འཛིན་
སོགས་དེ་དག་བསམ་གཏན་གྱི་དངོས་གཞི་ཇི་ལྟ་བུས་ཐོབ་སྙམ་ན། དྲུག་པ་དེ་དག་རབ་
མཐའ་བས། ཞེས་སོགས་རྐང་བཞིའི་ངག་དོན། དེ་བཞག་ཏུ་ཡོད་དེ། དེ་དག་རབ་
མཐའི་བསམ་གཏན་ལ་བརྟེན་ནས་ཐོབ་པའི་ཕྱིར། རབ་མཐའི་བསམ་གཏན་བཞ་
-255-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཏུ་ཡོད་དེ། འཕེལ་བ་གསུམ་གྱིས་སྦྱངས་པའི་བསམ་གཟུགས་རྣམས་རབ་མཐའི་བསམ་
གཏན་དང་། གཟུགས་མེད་ཡིན་པའི་ཕྱིར། འཕེལ་བ་གསུམ་བཞག་ཏུ་ཡོད་དེ། ཁམས་
གསུམ་ས་དགུ་ལ་ཡར་ལུགས་མཐུན་དུ་སྙོམས་པར་འཇུག་ཅིང་། མར་ལུགས་ལྡོག་ཏུ་
སྙོམས་པར་འཇུག་པ་འཕེལ་བ་ཆུང་ངུ་། རེ་རེའི་བར་དུ་བརྒལ་ཏེ་ཐོད་རྒལ་ལུགས་
མཐུན་དུ་སྙོམས་པར་འཇུག་པ་འཕེལ་བ་འབྲིང་། དེ་ཉིད་ལུགས་ལྡོག་ཏུ་སྙོམས་
པར་འཇུག་པ་འཕེལ་བ་ཆེན་པོ་ཡིན། གསུམ་པོ་དེས་ཉེར་ལེན་བྱས་པ་ལས་བྱུང་བའི་
བསམ་གཟུགས་རྣམས་རབ་མཐའ་དངོས་གཞི་ཡིན་པའི་ཕྱིར
འོ་ན་མངོན་ཤེས་དྲུག་པོ་དེ་གང་སྙམ་ན། རྫུ་འཕྲུལ་རྣ་བ་ཡིད་དང་ནི། ཞེས་སོགས་
རྐང་པ་དྲུག་གི་ངག་དོན། མངོན་ཤེས་ལ་དྲུག་ཡོད་དེ། རྫུ་འཕྲུལ་ཡུལ་ཤེས་ཀྱི་མངོན་
ཤེས་སོགས་དྲུག་ཡོད་པའི་ཕྱིར། དྲུག་པོའི་ཁྱད་ཆོས་བཞག་ཏུ་ཡོད་དེ། ངོ་བོ་རྣམ་
གྲོལ་བློ་ཤེས་རབ་ཀྱི་རང་བཞིན་ཡིན། འོ་ན་དེ་དག་ཤེས་པ་གང་གིས་བསྡུས་ཞེ་ན།
གསུམ་པ་དང་དྲུག་པ་མ་གཏོགས་བཞི་པོ་ཀུན་རྫོབ་ཤེས་པ་ཡིན་ཏེ། རང་གི་མཚན་ཉིད་
ཀྱི་རྣམ་པ་ཅན་ཡིན་པའི་ཕྱིར། ཕ་རོལ་གྱི་སེམས་ཤེས་པའི་མངོན་ཤེས་ལ་ཤེས་པ་
ལྔ་ཡོད་ཏེ སེམས་ཤེས་ཟག་བཅས་ལ་ཀུན་རྫོབ་ཤེས་པ་དང་ཕ་རོལ་སེམས་ཤེས་པ་
གཉིས་ཡོད། ཟག་པ་མེད་པ་ལམ་ཤེས་ཆོས་ཤེས་རྗེས་ཤེས་རྣམས་སུ་ཡོད། དྲུག་པ་ཟག་
ཟད་ཀྱི་མངོན་ཤེས་ནི་སྟོབས་བཅུ་པ་བཞིན་དུ་ཤེས་པར་བྱ་བ་ཡིན་པའི་ཕྱིར་ཏེ། རྣམ་
གྲོལ་བློ་ཞེས་སོགས་རྐང་པ་ཕྱེད་དང་བཞི་གསུངས། དྲུག་པོ་དེ་དག་ས་གང་ན་ཡོད་ཅེ་
ན། དང་པོ་ལྔ་བསམ་གཏན་གྱི་དངོས་གཞིས་བསྡུས་ཏེ། ལམ་སླ་བ་ལ་བརྟེན་པའི་ཕྱིར།
དྲུག་པ་ཟག་མེད་ནི་ས་དགུ་ན་ཡོད། དེ་དག་གང་གི་ཡུལ་ཅན་ཡིན་ཞེ་ན་རང་གང་ལ་
བརྟེན་པའི། རང་ས་དང་འོག་སའི་ཡུལ་ཅན་ཡིན། འོ་ན་དེ་དག་དགེ་མི་དགེ་གང་ཡིན་
ཞེ་ན་མིག་རྣ་བའི་མངོན་ཤེས་གང་རུང་ལ་ལུང་མ་བསྟན་གྱིས་ཁྱབ། གཞན་རྣམས་ལ་
-256-

རེ་བང་མཛོད་ལས་གནས་བདུན་པ་བཤད་པ
དགེ་བས་ཁྱབ་སྟེ། ལྔ་ནི་བསམ་གཏན་བཞི་དག་ན། ཞེས་སོགས་བདུན་གསུངས།
འོ་ན་མདོ་ལས་རིག་པ་གསུམ་དང་ཆོ་འཕྲུལ་གསུམ་གསུངས་ན། དེ་རྣམས་གང་ཞེ་
ན དང་པོ་ནི། གསུམ་ནི་རིག་པ་སྔོན་མཐའ་སོགས། ཞེས་སོགས་རྐང་གཉིས་ཀྱི་
ངག་དོན། མི་སློབ་པའི་རྒྱུད་ཀྱི་མངོན་ཤེས་ཐ་མ་གསུམ་པོ་རིག་པ་ཡིན་ཏེ། དེའི་སྔོན་
ནས་དྲན་པའི་མངོན་ཤེས་ཀྱིས་སྔོན་གྱི་མཐའ་རིག །དེའི་འཆི་འཕོ་བ་དང་སྐྱེ་བ་ཤེས་
པའི་མངོན་ཤེས་ཀྱིས་ཕྱི་མའི་མཐའ་རིག །དེའི་ཟག་ཟད་ཀྱི་མངོན་ཤེས་ཀྱིས་ད་ལྟར་བ་
རིག་པའི་སྒོ་ནས་དུས་གསུམ་ལ་རྨོངས་པའི་རྨོངས་པ་ཟློག་པར་བྱེད་པ་ཡིན་པའི་ཕྱིར།
ཆོ་འཕྲུལ་གསུམ་སྟོན་པ་ནི། དང་པོ་གསུམ་པ་དྲུག་པ་ནི། ཞེས་སོགས་བཞིའི་ངག་དོན།
མངོན་ཤེས་དང་པོ་སྐུ་རྫུ་འཕྲུལ་གྱི་ཆོ་འཕྲུལ། མངོན་ཤེས་གསུམ་པ་གསུང་ཀུན་བརྗོད་
པའི་ཆོ་འཕྲུལ། མངོན་ཤེས་དྲུག་པ་ཐུགས་རྗེས་བསྟན་གྱི་ཆོ་འཕྲུལ་ཡིན་པའི་ཕྱིར།
གསུམ་པོའི་ནང་ནས་རྗེས་བསྟན་གྱི་ཆོ་འཕྲུལ་མཆོག་ཡིན་ཏེ། ཟག་པ་ཟད་པས་མི་འཁྲུལ་
བ་ཡིན་པའི་ཕྱིར་དང་། ཕན་པ་དང་ཡིད་དུ་འོང་བའི་འབྲས་བུ་ལ་སྦྱོར་བའི་ཕྱིར་ཏེ།
རང་འགྲེལ་ལས། རྫུ་འཕྲུལ་དང་ཀུན་བརྗོད་པ་དག་ནི་རིག་སྔགས་ཀྱིས་ཀྱང་བྱེད་དེ།
གཞན་དང་བ་ཞེས་བྱ་བའི་རིག་སྔགས་གང་གིས་ན་ནམ་མཁའ་ལ་འགྲོ་བ་དང་། རྟོགས་
བྱེད་ཅེས་བྱ་བའི་རིག་སྔགས་གང་གིས་ནི་ཕྱི་རོལ་གྱི་སེམས་ཤེས་པ་ཡང་ཡོད་ཀྱི། ཡང་
དག་པ་ཇི་ལྟ་བ་བཞིན་དུ་རྗེས་སུ་བསྟན་པ་ནི་གཞན་གྱིས་བྱ་བར་མི་ནུས་པས་མི་འཁྲུལ་
བའི་ཕྱིར་འདི་ནི་གཙོ་བོ་ཡིན་ནོ། །དེ་གཉིས་ཀྱི་ནི་གཏོང་བ་ཙམ་དུ་ཟད་ཀྱི་རྗེས་སུ་
བསྟན་པའི་ཆོ་འཕྲུལ་གྱིས་ནི་ཐབས་ཉེ་བར་སྟོན་པའི་སྒོ་ནས་ཕན་པ་དང་ཡིད་དུ་འོང་
བའི་འབྲས་བུ་ལ་སྦྱོར་བ་འདི་ཉིད་མཆོག་ཡིན་ནོ། །ཞེས་གསུངས། དེ་ཡང་ཆོ་འཕྲུལ་དང་
པོ་ནི། ངོ་བོ་ཀུན་རྫོབ་ཤེས་པ་དང་། ཆོ་འཕྲུལ་གཉིས་པ་ངོ་བོ་ཤེས་པ་ལྔ་དང་། ཆོ་འཕྲུལ་
གསུམ་པ་ངོ་བོ་ཤེས་པ་དྲུག་གམ་བཅུས་བསྡུས་སོ། །སྒྲ་དོན་ནི། ཅིའི་ཕྱིར་ཆོ་འཕྲུལ་
-257-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ཞེས་བྱ་ཞེ་ན། འཕྲོག་པར་བྱེད་པས་ན་ཆོ་འཕྲུལ་ཞེས་བྱ་སྟེ། ཧ་ར་ཞེས་པ་འཕྲོག་པ་
ལ་འཇུག་པའི་ཕྱིར། ཆོ་འཕྲུལ་གསུམ་པ་འཆད་པ་ན། མདོ་ལས། རྫུ་འཕྲུལ་གྱི་རྣམ་
པ་དུ་མ་ཉམས་སུ་མྱོང་བར་འགྱུར་ཅེས་པས་མདོར་བསྟན་ནས། དབང་རྣམ་པ་བཞི་
ལ་དབང་བ་ཡིན་ནོ། ཞེས་པས་རྒྱས་པར་བཤད་དེ། གཅིག་ཏུ་གྱུར་ནས་མང་པོ་དང་།
མང་པོར་གྱུར་ནས་གཅིག་ཏུ་འགྱུར་ཞེས་པ་སྤྲུལ་པ་དང་། སྣང་བ་ལས་མི་སྣང་མི་སྣང་
བ་ལས་སྣང་བ་དང་། སྟོད་ནས་མེ་འབར་སྨད་ནས་ཆུ་འཁྲུག་ཅེས་པ་བསྒྱུར་བ་དང་།
ཞེས་པས་འགྲོ་བ་དང་། ནམ་མཁའ་ལ་གནས་ཤིང་སྤྱོད་ལམ་བཞི་སྟོན་ཅེས་པས་གནས་
པ་དང་། ཉི་མ་དང་ཟླ་བ་ལག་པས་འཛིན་ཅིང་། ཚངས་པའི་འཇིག་རྟེན་གྱི་བར་དུ་ལུས་
ཀྱིས་དབང་བསྒྱུར། ཞེས་གསུངས་པས་ལུས་ལ་དབང་བར་བསྟན་ནོ། །
འོ་ན་རྫུ་འཕྲུལ་ཅེས་པ་ཇི་ལྟ་བུ་སྙམ་ན། རྫུ་འཕྲུལ་ཏིང་འཛིན་དེ་ལས་ནི། ཞེས་སོགས་
རྐང་པ་དྲུག་གི་ངག་དོན། རྫུ་འཕྲུལ་ནི་ཏིང་ངེ་འཛིན་ཡིན་ལ། དེ་ལས་ཡོན་ཏན་
རྣམས་འབྱོར་ཞིང་འགྲུབ་པར་བྱེད་པ་ཡིན་ལ། དེའི་ཡུལ་ལ་སྤྲུལ་པ་དང་འགྲོ་བ་གཉིས་
ཡོད་ཅིང་། འགྲོ་བ་ལ་གསུམ་ཡོད་དེ། འདབ་ཆགས་བྱ་བཞིན་ལུས་ཕྱིན་བྱེད་ཀྱི་འགྲོ་
བ། ཐག་རིང་པོ་ཡང་ཐུང་ངུར་མོས་པར་མྱུར་དུ་འགྲོ་བས་མོས་པ་ལས་བྱུང་བའི་འགྲོ་
བ་ཡིད་ལྟར་མགྱོགས་པའི་འགྲོ་བ་གསུམ་ཡོད་པའི་ཕྱིར། དེ་གསུམ་གང་ཟག་གང་ལ་ཡོད་
པ་བཞག་ཏུ་ཡོད་དེ། སྟོན་པ་སངས་རྒྱས་ལ་གསུམ་ག་མངའ་ན་དང་པོ་གཉིས་ལྟ་ཅི་སྨོས།
ཉན་རང་རྣམས་ལ་དང་པོ་གཉིས་ཁོ་ན་ཡོད་པའི་ཕྱིར། སྤྲུལ་པ་ལ་གཉིས་ཡོད་དེ། འདོད་
པར་གཏོགས་པའི་སྤྲུལ་པ། གཟུགས་ཁམས་སུ་གཏོགས་པའི་སྤྲུལ་པ་གཉིས་ཡོད་པའི་
ཕྱིར། གང་སྤྲུལ་ན་ཕྱིའི་སྐྱེ་མཆེད་དུ་གྱུར་པའི་གཟུགས་དྲི་རོ་རེག་བཞི་སྤྲུལ་པ་ཡིན་གྱི།
མིག་སོགས་དབང་པོ་ལྔ། སྒྲ་ཡིད་ཀྱི་སྐྱེ་མཆེད་ཆོས་ཀྱི་སྐྱེ་མཆེད་རྣམས་མི་སྤྲུལ་ཏེ། དེ་
རྣམས་སྤྲུལ་མི་ནུས་པའི་ཕྱིར། སྤྲུལ་པ་ཐམས་ཅད་བསྡུ་ན་གཉིས་སུ་འདུས་ཏེ། རང་
-258-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བདུན་པ་བཤད་པ
ཉིད་སེང་གེ་སོགས་སུ་སྤྲུལ་པ་རང་གི་ལུས་དང་འབྲེལ་བ་དང་། ཕྱི་རོལ་ཏུ་སེང་གེ་སོགས་
སྤྲུལ་པ་ལྟ་བུ་གཞན་གྱི་ལུས་དང་འབྲེལ་བ་གཉིས་སུ་འདུས་པའི་ཕྱིར། གཟུགས་ཁམས་
ན་གཟུགས་དང་རེག་བྱ་གཉིས་སྤྲུལ་བྱ་ཡིན་གྱི། གཟུགས་ཀྱི་སས་བསྡུས་ཀྱི་དྲི་རོ་མེད་
དོ། འོ་ན་སེམས་གང་གིས་སྤྲུལསྤྲུལ་པ་ཡིན་སྙམ་ན། སྤྲུལ་སེམས་དག་གིས་ཞེས་སོགས་རྐང་
པ་ཕྱེད་དང་བཞིའི་ངག་དོན། རྫུ་འཕྲུལ་དེ་དག་མངོན་ཤེས་ཁོ་ནས་སྤྲུལ་པ་ཡིན་ནམ་ཞེ་
ན་མ་ཡིན་ཏེ། མངོན་ཤེས་ཀྱི་འབྲས་བུར་གྱུར་པའི་སྤྲུལ་སེམས་ཀྱི་སྤྲུལ་པ་ཡིན་པའི་
ཕྱིར། སྤྲུལ་སེམས་ལ་བཅུ་བཞི་ཡོད་དེ། བསམ་གཏན་དང་པོའི་འབྲས་བུའི་སྤྲུལ་སེམས་
གཉིས་ནས་བསམ་གཏན་བཞི་པའི་འབྲས་བུའི་དེ་ལྟའི་བར་དུ་ཡོད་པའི་ཕྱིར་ཏེ། བསམ་
གཏན་དང་པོ་བའི་འདོད་ཁམས་དང་བསམ་གཏན་དང་པོའི་སས་བསྡུས་ཀྱི་གཉིས།
གཉིས་པ་བའི་གསུམ། གསུམ་པ་བའི་བཞི། བཞི་པ་བའི་འོག་ས་བཞི་དང་རང་ས་སྟེ་
ལྔའི་བར་ལ་རིམ་བཞིན་སྤྲུལ་པ་ཡིན་པའི་ཕྱིར། འོག་སའི་འབྲས་བུར་གྱུར་པའི་སྤྲུལ་
སེམས་གོང་ས་ལ་སྐྱེད་པ་མི་སྲིད་དེ། གོང་མ་མངོན་དུ་མི་ནུས་པའི་ཕྱིར།
་་སྤྲུལ་པ་ལ་དབྱེ་ན་དུ་ཡོད་སྙམ་ན། རྫུ་འཕྲུལ་གསང་སྔགས་སྨན་དག་དང་།
ཞེས་སོགས་གཉིས་ཀྱི་ངག་དོན། རྫུ་འཕྲུལ་ལ་དབྱེ་ན་ལྔ་ཡོད་དེ། སྒོམ་བྱུང་གི་རྫུ་འཕྲུལ།
སྐྱེས་ཐོབ་ཀྱི། གསང་སྔགས་ཀྱིས་ནམ་མཁའ་ལ་འགྲོ་ནུས་པ་ལྟ་བུ་གསང་སྔགས་ཀྱི། རྨ་
བྱའི་མདོངས་དང་རུས་སྦལ་གྱི་ཟེ་བ་ལ་སོགས་པའི་སྨན་དག་དང་། རྒྱལ་པོ་ང་ལས་
ནུས་དང་བར་སྲིད་པ་ལྟ་བུ་ལས་ལས་སྐྱེས་པའི་རྫུ་འཕྲུལ་དང་ལྔ་ཡིན་པའི་ཕྱིར། གནས་
བདུན་པ་ཡེ་ཤེས་བསྟན་པའི་དཀའ་གནས་ལེགས་པར་བཤད་པའོ།། །།
༼ ན
-259-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
གནས་བརྒྱད་པ། སྙོམས་འཇུག་བསྟན་པའི་མཛོད།
གནས་བརྒྱད་པ་སྙོམས་འཇུག་བསྟན་པའི་གནས་བཤད་པ་ལ། སྙོམས་འཇུག་
དངོས་དང་། དེ་ལ་བརྟེན་པའི་ཡོན་ཏན་ནོ། །
༼སྙོམས་འཇུག་གི་མཚན་ཉིད་དབྱེ་བསྡུ་སོགས་བཤད་པ།༽
དང་པོ་ནི། བསམ་གཏན་དག་ནི་རྣམ་གཉིས་བཞི། ཞེས་སོགས་ཀྱི་སྐབས་སུ་སྤྱི་དོན།
གཞུང་དོན་གཉིས། དང་པོ་ལ། མཚན་ཉིད། དབྱེ་བ བསྡུ་བ། སོ་སོའི་རང་བཞིན།
བྱེ་བྲག་ཏུ་བསམ་གཏན་གྱི་ཡན་ལག་གི་དབྱེ་བསྡུ། ཉོན་མོངས་ཅན་ལ་ཡན་ལག་རྣམ་
པར་མི་འཇོག་པའི་རྒྱུ་མཚན། ཁྱད་ཆོས་བཤད་པའོ།
དང་པོ་ནི། ཡན་ལག་གམ་དདམིགས་པ་གང་རུང་གི་སྒོ་ནས་རང་གི་འོག་ས་ལས་
འདས་པའི་རིགས་སུ་གནས་པའི་གོང་སས་བསྡུས་པའི་དགེ་སེམས་རྩེ་གཅིག་པ་མཚུངས་
ལྡན་དང་བཅས་པས་རབ་ཏུ་ཕྱེ་བ། ཁམས་གོང་མའི་དངོས་གཞིའི་སྙོམས་འཇུག་གི་
མཚན་ཉིད་ཡིན་ཏེ། སྙོམས་འཇུག་དགེ་བ་རྩེ་གཅིག་པ། ཞེས་གསུངས
གཉིས་པ་ནི། དེ་ལ་རྒྱུ་སྙོམས་འཇུག་གི་བསམ་གཏན་གྱི་དངོས་གཞིའི་སྙོམས་
འཇུག་བཞི། འབྲས་བུ་སྐྱེ་བའི་བསམ་གཏན་གྱི་དངོས་གཞིའི་སྙོམས་འཇུག་བཞི། དེ་
ལྟར་གཟུགས་མེད་ཀྱི་བཞི་བཞི་སྟེ་བཅུ་དྲུག །ངོ་བོའི་སྒོ་ནས་དབྱེ་ན། བསམ་གཏན་
གྱི་དངོས་གཞི་བཞི་དང་། གཟུགས་མེད་ཀྱི་དེ་བཞི་སྟེ་བརྒྱད་ཡོད་དེ། བརྒྱད་པོའི་དང་
པོ་བདུན་ལ། ཉོན་མོངས་ཅན་དང་། དག་པ་བ། ཟག་མེད་གསུམ་གསུམ་ཡོད། སྲིད་
-260-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བརྒྱད་པ་བཤད་པ།
རྩེའི་དངོས་གཞི་ལ་ཉོན་མོངས་ཅན་དང་དག་པ་བ་ཡོད་ཀྱི་ཟག་མེད་མེད་དེ། དེ་ལྟར་
སྙོམས་འཇུག་དངོས་གཞིའི་རྫས། ཞེས་སོགས་གཉིས་ག
གསུམ་པ་ནི། གཉིས་སུ་འདུས་ཏེ། བསམ་གཏན་གྱི་དངོས་གཞིའི་སྙོམས་འཇུག་
རྣམས་རྒྱུ་སྙོམས་འཇུག་གི་བསམ་གཏན་གྱི་དངོས་གཞི་དང་། འབྲས་བུ་སྐྱེ་བའི་བསམ་
གཏན་གྱི་དངོས་གཞི་གཉིས་སུ་འདུ། གཟུགས་མེད་ཀྱིའ ང་དེ་ལྟར་འདུས་པའི་ཕྱིར
བསམ་གཏན་དག་ནི་རྣམ་གཉིས་བཞི། ཞེས་གསུངས།
བཞི་པ་ནི། ཡན་ལག་གི་སྒོ་ནས་རང་གི་འོག་ས་ལས་འདས་པའི་རིགས་སུ་གནས་
པའི་ཁམས་གོང་མའི་དངོས་གཞིའི་སྙོམས་འཇུག་ཏུ་དམིགས་པ། བསམ་གཏན་གྱི་དངོས་
གཞིའི་སྙོམས་འཇུག་གི་མཚན་ཉིད དབྱེ་ན། དང་པོའི་དངོས་གཞི་སོགས་བཞི། འཁོར་
དང་བཅས་པའི་དབང་དུ་བྱས་ན་ཁོ་རང་ཡིན་པར་གྱུར་པའི་ཕུང་པོ་ལྔ་ཡོད་དེ། རྗེས་
འབྲང་བཅས་ན་ཕུང་པོ་ལྔ། ཞེས་གསུངས། བསམ་གཏན་དང་པོའི་སས་བསྡུས་ཀྱི་
རྟོག་དཔྱོད་གང་རུང་གཉེན་པོའི་ཡན་ལག་གི་འདོད་པ་ལ་འདོད་ཆགས་དང་བྲལ་བའི་
རིགས་སུ་གནས་པའི་བསམ་གཏན་གྱི་དངོས་གཞི་ཡིན་པར་དམིགས་པ། བསམ་
གཏན་དང་པོའི་དངོས་གཞིའི་སྙོམས་འཇུག་གི་མཚན་ཉིད། དབྱེ་ན་ཙམ་ཁྱད་གཉིས།
བསམ་གཏན་དང་པོའི་སས་བསྡུས་ཀྱི་དཔྱོད་པ་གཉེན་པོའི་ཡན་ལག་གི་བསམ་གཏན་
དང་པོའི་སས་བསྡུས་ཀྱི་རྟོག་པ་ལ་འདོད་ཆགས་དང་མ་བྲལ་བའི་རིགས་སུ་གནས་
པས་རབ་ཏུ་ཕྱེ་བའི་བསམ་གཏན་དང་པོའི་སྙོམས་འཇུག་ཏུ་དམིགས་པ་བསམ་གཏན་
དང་པོའི་དངོས་གཞི་ཙམ་པོ་བའི་མཚན་ཉིད། དེ་ལྟར་བྲལ་བའི་རིགས་སུ་གནས་པ་དེ་
ཁྱད་པར་ཅན་གྱི་མཚན་ཉིད། རྟོག་མེད་བསམ་གཏན་ཁྱད་པར་ཅན། ཞེས་གསུངས།
བསམ་གཏན་གཉིས་པའི་སས་བསྡུས་ཀྱི་ནང་རབ་ཏུ་དང་བ་གཉེན་པོའི་ཡན་ལག་གི་
བསམ་གཏན་དང་པོ་ལ་འདོད་ཆགས་དང་བྲལ་བའི་རིགས་སུ་གནས་པའི་བསམ་
-261-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
གཏན་གྱི་དངོས་གཞི་ཡིན་པར་དམིགས་པ། བསམ་གཏན་གཉིས་པའི་དངོས་གཞིའི་
སྙོམས་འཇུག་གི་མཚན་ཉིད།
དེ་བཞིན་དུ་དྲན་ཤེས་བཞིན་གཉེན་པོའི་ཡན་ལག་གི་གཉིས་པ་ལ་འདོད་ཆགས་
དང་བྲལ་ཞེས་སོགས་སྦྱར་ནས། གསུམ་པ་དེའི་མཚན་ཉིད། དྲན་པ་བཏང་སྙོམས་
ཡོངས་དག་གཉེན་པོའི་ཡན་ལག་གི་གསུམ་པ་ལ་འདོད་ཆགས་དང་བྲལ། ཞེས་སོགས་
བཞི་པའི་དེའི་མཚན་ཉིད་ཡིན་ཏེ། དཔྱོད་དང་དགའ་དང་བདེ་དང་ལྡན། །ཡན་ལག་ལྔ་
ལྔ་སྤངས་པ་ཡི། །ཞེས་གསུངས། དམིགས་པའི་སྒོ་ནས་རང་གི་འོག་ས་ལས་འདས་
པའི་རིགས་སུ་གནས་པའི་ཁམས་གོང་གི་དངོས་གཞི་ཡིན་པར་དམིགས་པ། གཟུགས་
མེད་ཀྱི་དངོས་གཞིའི་མཚན་ཉིད། དབྱེ་ན་བཞི། སྦྱོར་བའི་དུས་སུ། ཆོས་ཐམས་ཅད་ནི་
ནམ་མཁའ་ལྟར་མཐའ་ཡས། རྣམ་ཤེས་ལྟར་མཐའ་ཡས། དེ་ལྟ་བུའི་གཟུང་བྱ་གཉིས་
པོ་དེ་ཅི་ཡང་ཡོད་པ་མ་ཡིན་ནོ། །འདུ་ཤེས་རགས་པ་ནི་ཡོད་པ་མ་ཡིན་ཕྲ་བ་ནི་མེད་པ་
མ་ཡིན་ནོ་སྙམ་དུ་བསྒོམས་པ་ལ་བརྟེན་ནས་དངོས་གཞིའི་དུས་སུ་དེ་དང་དེ་མངོན་དུ་
གྱུར་པའི་རིགས་སུ་གནས་པས་རབ་ཏུ་ཕྱེ་བའི་གཟུགས་མེད་ཀྱི་དངོས་གཞིར་དམིགས་
པ་རྣམས་རིམ་བཞིན། གཟུགས་མེད་ནམ་མཁའ་མཐའ་ཡས། རྣམ་ཤེས་མཐའ་ཡས།
ཅི་ཡང་མེད། འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ཀྱི་མཚན་ཉིད་ཡིན་ཏེ། འོག་
མའི་ས་ལས་དབེན་ལས་སྐྱེས། །ཞེས་སོགས་རྐང་པ་བརྒྱད་གསུངས། ཡང་དེ་ལ་དབྱེ་
ན། གཟུགས་མེད་ཀྱི་ཕུང་པོ་བཞི་ཡོད་དེ། དེ་བཞིན་གཟུགས་མེད་ཕུང་པོ་བཞི། ཞེས་
གསུངས། སྙོམས་འཇུག་དག་པ་བའི་རྫས་རྒྱུན་ཡང་ཡིན། ཁམས་གོང་མའི་ཉོན་མོངས་
པ་དང་མཚུངས་ལྡན་ཡང་ཡིན་པའི་གཞི་མཐུན་པར་གྱུར་པའི་སྒྲིབ་ལུང་བསྟན་གྱི་སེམས་
རྩེ་གཅིག་པར་དམིགས་པ། སྙོམས་འཇུག་ཉོན་མོངས་ཅན་གྱི་མཚན་ཉིད་ཡིན་ཏེ། རོ་
མྱང་མཚུངས་ལྡན་སྲེད་བཅས་སོ། །ཞེས་གསུངས།
-262-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བརྒྱད་པ་བཤད་པ
དེ་ལ་དབྱེ་ན། སྲེད་པ། ལྟ་བ། ང་རྒྱལ། མ་རིག་པ་ཤས་ཆེ་བའི་སྙོམས་འཇུག
ཉོན་མོངས་ཅན་བཞི་ཡོད་དེ། གཞན་མིན་བཞི་ཞེས་ཉི་འོག་པ། །དེ་དག་སྲེད་ལྟ་ང་
རྒྱལ་རྨོངས། །ཞེས་གསུངས། ཁམས་གོང་གི་དངོས་གཞི་ཡང་ཡིན། འཇིག་རྟེན་
པའི་དགེ་བ་ཡང་ཡིན་པའི་གཞི་མཐུན་པར་དམིགས་པ། དག་པའི་དངོས་གཞིའི་མཚན་
ཉིད་ཡིན་ཏེ། འཇིག་རྟེན་པ་ཡི་དགེ་བ་ནི། །དག་པ་དེ་ནི་དེས་མྱང་བྱ། །ཞེས་
གསུངས། དབྱེ་ན། ཉམས་པ། གནས་པ། ཁྱད་པར། ངེས་འབྱེད་ཆ་མཐུན་བཞི་ཡོད་
དེ། དག་པ་ཉམས་པ་ཆ་མཐུན་སོགས། །རྣམ་བཞི། ཞེས་གསུངས། སྙོམས་འཇུག་དག་
པ་བ་ཡང་ཡིན་རང་གི་རྗེས་ཐོགས་དེ་མ་དེ་མ་ཐག་ཏུ་རང་སའི་ཉོན་མོངས་སྐྱེ་བ་དང་རྗེས་སུ་
མཐུན་པ་ཡང་ཡིན་པའི་གཞི་མཐུན་པ། དེ་ཡང་ཡིན། དེ་མ་ཐག་ཏུ་རང་སའི་དག་པ་
བ། དེ་མ་ཐག་ཏུ་གོང་སའི་དག་པ་བ། དེ་མ་ཐག་ཏུ་ཟག་མེད་ཀྱི་དངོས་གཞི་སྐྱེ་བ་དང་
རྗེས་སུ་མཐུན་པ་ཡང་ཡིན་པའི་གཞི་མཐུན་པར་དམིགས་པ། རིམ་བཞིན་བཞི་པོ་དེའི་
མཚན་ཉིད་ཡིན་ཏེ། དེ་ནི་གོ་རིམ་བཞིན། །ཉོན་མོངས་སྐྱེ་དང་རང་ས་དང་། །གོང་དང་
ཟག་མེད་རྗེས་མཐུན་པ། །ཞེས་གསུངས། གོང་མའི་དངོས་གཞི་ཡང་ཡིན་འཇིག་རྟེན་
ལས་འདས་པའི་དགེ་བ་ཡང་ཡིན་པའི་གཞི་མཐུན་པར་དམིགས་པ། ཟག་མེད་ཀྱི་དངོས་
གཞིའི་སྙོམས་འཇུག་གི་མཚན་ཉིད་ཡིན་ཏེ། ཟག་མེད་འཇིག་རྟེན་འདས་པའོ། །ཞེས་
གསུངས།
བསམ་གཏན་གྱི་ཡན་ལག་བཤད་པ།༽
ལྔ་པ་ནི། བསམ་གཏན་གྱི་ཡན་ལག་ལ་རྒྱས་པར་ཕྱེ་ན་བཅོ་བརྒྱད་ཡོད་དེ། དང་
པོ་ལ་ཡན་ལག་ལྔ། གཉིས་པ་ལ་བཞི། གསུམ་པ་ལ་ལྔ། བཞི་པ་ལ་བཞི་རྣམས་སུ་ཡོད་
པའི་ཕྱིར་ཏེ། དང་པོ་ལ་ལྔ་རྟོག་དཔྱོད་དང༌། །ཞེས་སོགས་རྐང་པ་བརྒྱད་གསུངས།
-263-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
བསྡུ་ན་རྫས་ཀྱི་སྒོ་ནས་བཅུ་གཅིག་ཏུ་འདུས་ཏེ། དང་པོའི་ཡན་ལག་ལྔ། གཉིས་པའི་
ནང་རབ་ཏུ་དང་བ་དང་། གསུམ་པའི་ཡན་ལག་དང་པོ་བཞི། བཞི་པའི་ཚོར་བ་བཏང་
སྙོམས་རྣམས་སུ་འདུས་པའི་ཕྱིར་ཏེ། རྫས་སུ་བཅུ་གཅིག་ཅེས་གསུངས། འོ་ན་ཡན་
ལག་སོ་སོའི་ངོ་བོ་ཇི་ལྟ་བུ་སྙམ་ན་བྱེ་བྲག་སྨྲ་བ་ན་རེ། བསམ་གཏན་དང་པོ་གཉིས་ཀྱི་
བདེ་བ་ནི་ཤིན་སྦྱངས་ཀྱི་བདེ་བ་ཡིན། གསུམ་པའི་བདེ་བ་ནི་སེམས་ཚོར་བདེ་བ་ཡིན་
ཏེ། དང་པོ་ནི། ཤིན་ཏུ་སྦྱངས་པ་བདེ་བ་ཡིན། །ཞེས་གསུངས་པ་དང༌། །རང་འགྲེལ་
ལས། བསམ་གཏན་དང་པོ་དང་གཉིས་པ་དག་ན་ནི་ཤིན་ཏུ་སྦྱངས་པ་ལ་བདེ་བ་ཞེས་
བཤད་དོ། །འདི་ལ་ནི་ཤིན་ཏུ་སྦྱངས་པ་བདེ་བ་ཡིན་ལ་དེ་ལ་ནི་ཚོར་བ་བདེ་བ་ཡིན།
ཞེས་གསུངས། བསམ་གཏན་དང་པོ་གཉིས་ཀྱི་ཡན་ལག་གི་དགའ་བ་ནི་ཡིད་བདེ་ཡིན་
ཏེ། བསམ་གཏན་གསུམ་པར་དེ་ཉིད་འགགས་པར་བརྟེན་པ་ལས་སྲིད་པ་དེ་འགག་
པར་གསུངས་པའི་ཕྱིར་དང་། དེ་ལྟར་དུ་ལུང་རྣམ་པ་གཉིས་ཀྱིས་གྲུབ་པའི་ཕྱིར་ཏེ།
ལུང་རྣམ་གཉིས་ཕྱིར་དགའ་ཡིད་བདེ། ཞེས་གསུངས། ལུང་གཉིས་ནི། རྣམ་པར་སྒྱུར་
བའི་མདོ་ལས། འདིར་དེའི་ཡིད་བདེ་བའི་དབང་པོ་སྐྱེས་པ་མ་ལུས་པར་འགགས་པར་
འགྱུར་རོ། ཞེས་དང་། ཡང་བདེ་བ་ཡང་སྤངས་ཏེ་སྔར་ནས་སྡུག་བསྔལ་ཡང་སྤངས་
ཞིང་། ཡིད་བདེ་བ་དང་ཡིད་མི་བདེ་བ་ཡང་ནུབ་པས། ཞེས་གསུངས་པའོ། །བསམ་
གཏན་དང་པོའི་སས་བསྡུས་ཀྱི་རྩིང་བའི་རྣམ་པ་ཅན་གྱི་བློ་དང་། ཞིབ་པའི་རྣམ་པ་ཅན་
གྱི་བློ་ལ་རིམ་བཞིན་དེའི་ཡན་ལག་ཏུ་གྱུར་པའི་རྟོག་དཔྱོད་དུ་འཇོག་སྟེ། རྟོག་དང་དཔྱོད་
པ་རྩིང་ཞིབ་ཉིད། ཅེས་གསུངས། བསམ་གཏན་གཉིས་པའི་སས་བསྡུས་ཀྱི་དྲན་ཤེས་
བཞིན་བཏང་སྙོམས་གསུམ་ལ། དེའི་ཡན་ལག་གི་ནང་རབ་ཏུ་དང་བ་འཇོག་སྟེ། རབ་
ཏུ་དང་བ་དད་པ་ཡིན། ཞེས་གསུངས། དགའ་བའི་ཀུན་དཀྲིས་དང་བྲལ་བའི་བསམ་
གཏན་གསུམ་པའི་སས་བསྡུས་ཀྱི་དྲན་པ། དེ་འབྱུང་མི་འབྱུང་རྟོགས་པའི་དེའི་སས་
-264-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བརྒྱད་པ་བཤད་པ།
བསྡུས་ཀྱི་ཤེས་བཞིན། དེ་དང་བྲལ་བ་ན་དམིགས་པ་ལ་ལྷུན་གྲུབ་ཏུ་འཇོག་པའི་དེའི་
སས་བསྡུས་ཀྱི་འདུ་བྱེད་བཏང་སྙོམས་གསུམ་ལ བསམ་གཏན་གསུམ་པའི་དྲན་སོགས་
གསུམ་རིམ་བཞིན་འཇོག །བསམ་གཏན་གཉིས་པའི་སས་བསྡུས་ཀྱི་གསུམ་པོ་དེ་ལ་
རང་མིང་གིས་མི་སྨོས་པའི་རྒྱུ་མཚན་ཡོད་དེ། དེ་དགའ་བའི་ཀུན་དཀྲིས་དང་མ་བྲལ་
བའི་ཕྱིར། ནང་རབ་དང་ཞེས་བརྗོད་པའི་རྒྱུ་མཚན་ཡོད་དེ། བསམ་གཏན་དང་
པོའི་སས་བསྡུས་ཀྱི་རྟོག་དཔྱོད་ཀྱི་རྟོག་པས་དྭངས་པའི་ཕྱིར། བསམ་གཏན་གསུམ་
པའི་དེ་གསུམ་ལ་རང་མིང་གིས་མི་སྨྲོས་པའི་རྒྱུ་མཚན་ཡོད་དེ། དགའ་བའི་ཀུན་དཀྲིས་
དང་བྲལ་བའི་ཕྱིར། བསམ་གཏན་གྱི་སྐྱོན་དང་བྲལ་བའི་དམིགས་རྣམ་མི་བརྗེད་པའི་
བསམ་གཏན་བཞི་པའི་སས་བསྡུས་ཀྱི་དྲན་པ་དེ་དང་བྲལ་ནས་དམིགས་པ་ལ་ལྷུན་
གྲུབ་ཏུ་འཇོག་པའི་དེའི་སས་བསྡུས་ཀྱི་འདུ་བྱེད་བཏང་སྙོམས་གཉིས་པ་བསམ་གཏན་
བཞི་པའི་ཡན་ལག་གི་དྲན་པ་དང་བཏང་སྙོམས་ཡོངས་དག་ཏུ་འཇོག །འདི་ལ་ཡོངས་
དག་གི་སྒྲས་བརྗོད་པའི་རྒྱུ་མཚན་ཡོད་དེ། བསམ་གཏན་གྱི་སྐྱོན་བརྒྱད་ལས་གྲོལ་
བའི་ཕྱིར། བསམ་གཏན་བཞི་པའི་སས་བསྡུས་ཀྱི་ཚོར་བ་བཏང་སྙོམས་ལ་དེའི་ཕན་ཡོན་
གྱི་ཡན་ལག་ཏུ་འཇོག །བསམ་གཏན་གྱི་ཡན་ལག་ཏུ་གྱུར་པའི་ཏིང་ངེ་འཛིན་ནི། རང་
རང་གི་སས་བསྡུས་ཀྱི་སེམས་རྩེ་གཅིག་པ་ལ་འཇོག །འདི་ཐམས་ཅད་དངོས་གཞི་དང་
ཡན་ལག་གཉིས་ཀ་ཡིན་ཏེ། རང་འགྲེལ་ལས། ཡན་ལག་བཞི་པའི་དམིགས་པ་ཇི་ལྟ་
བར་ཡན་ལག་ལྔ་པའི་བསམ་གཏན་ཡང་དེ་འདྲའོ། ཞེས་གསུངས།
-265-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
༼ཉོན་མོངས་ཅན་ལ་ཡན་ལག་མི་འཇོག་པའི་རྒྱུ་མཚན་བཤད་པ། ༽
དྲུག་པ་ནི། ཉོན་མོངས་ཅན་ལ་ཡན་ལག་རྣམས་མི་འཇོག་པའི་རྒྱུ་མཚན་ཡོད་དེ།
ཉོན་མོངས་ཅན་གྱི་སྙོམས་འཇུག་ཡིན་ན། དངོས་གཞི་སྙོམས་འཇུག་མ་ཡིན་དགོས་
པའི་ཕྱིར དང་པོའི་སྙོམས་འཇུག་ཉོན་མོངས་ཅན་ཡིན་ན་དབེན་པ་ལས་སྐྱེས་པའི་
དགའ་བདེ་དང་མི་ལྡན་པས་ཁྱབ། གཉིས་པའི་དེ་ཡིན་ན་ནང་རབ་དང་དང་མི་ལྡན་
པས་ཁྱབ། གསུམ་པའི་དེ་ཡིན་ན། དྲན་ཤེས་བཞིན་བཏང་སྙོམས་གསུམ་གང་རུང་དང་
མི་ལྡན་པས་ཁྱབ། བཞི་པའི་དེ་ཡིན་ན། དྲན་པ་དང་བཏང་སྙོམས་ཡོངས་དག་དང་མི་
ལྡན་པས་ཁྱབ་པའི་ཕྱིར་ཏེ། ཉོན་མོངས་ཅན་ལ་དགའ་བདེ་དང་། །ཞེས་སོགས་རྐང་
པ་གསུམ་དང༌། རང་འགྲེལ་ལས། བསམ་གཏན་དང་པོ་ལ་ནི་དབེན་པ་ལས་སྐྱེས་
པའི་དགའ་བ་དང་བདེ་བ་མེད་དེ། ཉོན་མོངས་པ་ལས། དབེན་པ་མ་ཡིན་པའི་ཕྱིར་
རོ། །གཉིས་པ་ལ་ནི་ནང་རབ་ཏུ་དང་བ་མེད་དེ། ཉོན་མོངས་པས་རྙོགས་པའི་ཕྱིར་རོ།
གསུམ་པ་ལ་ནི་དེ་དྲན་པ་དང་ཤེས་བཞིན་མེད་དེ། ཉོན་མོངས་པ་ཅན་གྱི་བདེ་བས་ཀུན་
ཏུ་རྨོངས་པར་བྱས་པའི་ཕྱིར་རོ། །བཞི་པ་ལ་བཏང་སྙོམས་དྲན་པ་ཡོངས་སུ་དག་པ་
མེད་དེ་ཉོན་མོངས་པའི་དྲི་མ་ཅན་དུ་བྱས་པའི་ཕྱིར་རོ། ཞེས་གསུངས། ཁོ་ན་རེ།
བདུན་རྣམ་པ་གསུམ། རོ་མྱང་ལྡན་དང་། །ཞེས་བཤད་པ་མི་འཐད་པར་ཐལ། ཉོན་
མོངས་ཅན་ཡིན་ན་དངོས་གཞིའི་སྙོམས་འཇུག་མ་ཡིན་དགོས་པའི་ཕྱིར། ཞེ་ན་མ་
ཁྱབ་སྟེ། སྙོམས་འཇུག་དག་པའི་རྫས་རྒྱུན་ཡིན་པས་སྙོམས་འཇུག་གི་མིང་གིས་བཏགས་
པ་ཡིན་པའི་ཕྱིར། དཔེར་ན ས་བོན་རུལ་པ་བཞིན་ཏེ། རང་འགྲེལ་ལས། ཉོན་མོངས་
ཅན་ཇི་ལྟར་བསམ་གཏན་ཡིན་ཅེ་ན། ལོག་པར་སེམས་པའི་ཕྱིར། ཧ་ཅང་ཐལ་
-266-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བརྒྱད་པ་བཤད་པ
བར་འགྱུར་རོ་ཞེ་ན། མ་ཡིན་ཏེ དེ་དང་རིགས་མཐུན་པ་ཁོ་ན་ལ་དེའི་མིང་ཉིད་དུ་ཉེ་
བར་བཏགས་པའི་ཕྱིར་རོ། །དཔེར་ན་ས་བོན་རུལ་པ་བཞིན་ནོ། །ཞེས་གསུངས།
བདུན་པ་ནི། བསམ་གཏན་དང་པོ་གསུམ་ན་གཡོ་བ་དང་བཞི་པ་ལ་མི་གཡོ་བ་ཞེས་
བྱ་སྟེ། དང་པོ་གསུམ་བསམ་གཏན་གྱི་སྐྱོན་བརྒྱད་ལས་མ་གྲོལ། བཞི་པ་དེ་ལས་གྲོལ་
བའི་ཕྱིར་ཏེ། སྐྱོན་བརྒྱད་ལས་ནི་གྲོལ་བའི་ཕྱིར། ། བཞི་པ་གཡོ་བ་མེད་པ་ཡིན། ཞེས་
གསུངས།
བསམ་གཏན་གྱི་སྐྱོན་བརྒྱད་ནི། བསམ་གཏན་གྱི་སས་བསྡུས་ཀྱི་རྟོག་དཔྱོད་དབུགས་
འབྱུང་རྔུབ། ཚོར་བ་བདེ་བ་ཡིད་བདེ། སྡུག་བསྔལ་ཡིད་མི་བདེ་རྣམས་ཡིན་ཏེ། རྟོག་
དང་དཔྱོད་དང་དབུགས་དག་དང་། །བདེ་བ་ལ་སོགས་བཞི་ཡིན་ནོ། །ཞེས་གསུངས།
རྒྱུ་བསམ་གཏན་གྱི་ཚོར་བ་གང་ཡོད། འབྲས་བུ་སྐྱེ་བའི་བསམ་གཏན་ལ་ཡོད་དམ་ཞེ་
ན འབྲས་བུ་སྐྱེ་བའི་བསམ་གཏན་དང་པོ་ནི། ཡིད་ཀྱི་ས་པའི་ཚོར་བ་ཡིད་བདེ། མིག་
ཤེས། ཉན་ཤེས། ལུས་ཤེས་སུ་གྱུར་བའི་བདེ་བ། དེ་རྣམས་སུ་གྱུར་པའི་རྣམ་ཤེས་
ཚོར་དང་བཏང་སྙོམས་རྣམས་ཡོད། འབྲས་བུ་སྐྱེ་བའི་བསམ་གཏན་གཉིས་པ་ནི་ཡིད་
ཤེས་སུ་གྱུར་པའི་ཚོར་བ་བཏང་སྙོམས་དང་ཡིད་བདེ་ཡོད། འབྲས་བུ་སྐྱེ་བའི་བསམ་
གཏན་གསུམ་པ་ནི་སེམས་ཚོར་བདེ་བ་དང་བཏང་སྙོམས་ཡོད། འབྲས་བུ་སྐྱེ་བའི་
བསམ་གཏན་བཞི་པ་ནི་ཚོར་བ་བཏང་སྙོམས་ཁོ་ན་ཡོད་དེ། སྐྱེ་བའི་བསའི་བསམ་གཏན་དག་
ན་ནི། །ཞེས་སོགས་རྐང་པ་བཞི་གསུངས། ཁོ་ན་རེ། བསམ་གཏན་གཉིས་པ་ཡན་ཆད་
ན་དབང་ཤེས་མེད་པར་ཐལ། དེ་ཡན་ཆད་ཀྱི་སས་བསྡུས་ཀྱི་དབང་ཤེས་མེད་པའི་ཕྱིར་
ན་མ་ཁྱབ་སྟེ། དེ་ཡན་ཆད་ཀྱི་གང་ཟག་གི་རྒྱུད་ཀྱི་དབང་ཤེས་ལུས་ངག་གི་རྣམ་པར་
རིག་བྱེད་དང༌། ཀུན་སློང་གི་རྟོག་པ་རྣམས་བསམ་གཏན་དང་པོའི་སས་བསྡུས་ཡིན་
པའི་ཕྱིར་ཏེ གཉིས་པ་སོགས་ན་ལུས་མིག་དང་། །ཞེས་སོགས་བཞི་གསུངས། གཉིས་
-267-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
པ་ནི་སླའོ། །
འོ་ན་དག་པ་བ་ཉོན་མོངས་ཅན་ཟག་མེད་ཀྱི་སྙོམས་འཇུག་གསུམ་པོ་ཇི་ལྟར་འཐོབ་
ཅེ་ན། དེ་དང་མི་ལྡན་འདོད་ཆགས་བྲལ། །ཞེས་སོགས་བཞིའི་ངག་དོན། དེ་བཞག་
ཏུ་ཡོད་དེ། དག་པ་བའི་སྙོམས་འཇུག་སྔར་དག་པ་བ་དང་མི་ལྡན་ན་འདོད་ཆགས་དང་
བྲལ་བ་དང་། སྲིད་རྩེ་མ་གཏོགས་པ་གོང་མ་ནས་འོག་མར་སྐྱེ་བ་ལ་འཐོབ། སྲིད་རྩེ་
མ་གཏོགས་ཏེ། སྲིད་རྩེ་ལ་གོང་ས་མེད་པའི་ཕྱིར། གཟུགས་མེད་ཀྱི་དངོས་གཞི་
རྣམས་འོག་ས་ལས་འདོད་ཆགས་དང་བྲལ་བས་འཐོབ། ཉོན་མོངས་ཅན་ནི་ཆགས་
བྲལ་ལས་ཉམས་པ་དང༌། སྲིད་རྩེ་མ་གཏོགས་པ་རྣམས་གོང་ས་ལས་འོག་སར་སྐྱེ་
བ་ཡིན་པས་འཐོབ་པའི་ཕྱིར། འོ་ན་གསུམ་པོ་དེ་གང་གི་མཇུག་ཐོགས་སུ་གང་འབྱུང་
སྙམ་ན། ཟག་པ་མེད་པའི་མཇུག་ཐོགས་སུ། ཞེས་སོགས་རྐང་པ་དྲུག་གི་ངག་དོན།
ཟག་པ་མེད་པའི་སྙོམས་འཇུག་གི་མཇུག་ཐོགས་སུ་རྒྱུན་གྱི་འཆར་བ་དང་། སྙོམས་འཇུག་
ལས་ལྡང་བའི་ཚེ་རང་དང་། ལྟག་དང་འོག་ན་སྙོམས་འཇུག་གི་རྫས་གཞན་ཡོད་ན་
བསམ་གཏན་ནི་གསུམ་པའི་བར་གྱི་དགེ་བ་དག་པ་བ་དང་ཟག་མེད་ཀྱང་སྐྱེ། དེས་ན་
ཟག་མེད་ཀྱི་བསམ་གཏན་དང་པོའི་དངོས་གཞིའི་སྙོམས་འཇུག་གི་མཇུག་ཐོགས་སུ་
སྙོམས་འཇུག་དྲུག་སྐྱེ་སྟེ། བསམ་གཏན་གཉིས་པ་དང་། གསུམ་པའི་དག་པ་བ་དང་།
སློབ་པའི་ཟག་མེད་ཀྱི་སྙོམས་འཇུག མི་སློབ་པའི་ཟག་མེད་ཀྱི་སྙོམས་འཇུག་རྣམས་སྐྱེ་
བའི་ཕྱིར། ཅི་ཡང་མེད་ཀྱི་ཟག་མེད་ཀྱི་དངོས་གཞིའི་སྙོམས་འཇུག་གི་མཇུམཇུག་ཐོགས་སུ།
སྙོམས་འཇུག་བདུན་སྐྱེ་སྟེ། རང་སའི་དང་། རྣམ་ཤེས་ཀྱི་དང་། ནམ་མཁའ་མཐའ་ཡས་
ཀྱི་དག་པ་པའི་སྙོམས་འཇུག་རེ་རེ། ཟག་མེད་ཀྱི་སྙོམས་འཇུག་གཉིས་གཉིས། སྲིད་
རྩེའི་དག་པ་བ་རྣམས་སྐྱེ་བའི་ཕྱིར། དེ་བཞིན་དུ་བསམ་གཏན་གཉིས་པའི་དངོས་
གཞི་དང་། རྣམ་ཤེས་མཐའ་ཡས་ཀྱི་དངོས་གཞིའི་མཇུག་ཐོགས་སུ་དགུ་དང་། བསམ་
-268-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བརྒྱད་པ་བཤད་པ།
གཏན་གསུམ་པ་དང་། བཞི་པ་དང༌། ནམ་མཁའ་མཐའ་ཡས་ཀྱི་དངོས་གཞིའི་མཇུག་
ཐོགས་སུ་བཅུ་རེ་སྐྱེའོ། །
དག་པ་བ་ཡི་དངོས་གཞི་ལས་ཟག་མེད། དེ་བཞིན་ལྟག་འོག་གསུམ་གའི་བར་
གྱི་དག་པ་དང༌། དེར་མ་ཟད་རང་སའི་ཉོན་མོངས་ཀྱང་སྐྱེ་ལ། ཉོན་མོངས་ཅན་གྱི་
སྙོམས་འཇུག་ལ་ཉོན་མོངས་ཅན་དུ་ཤེས་པའི་ཚེ། རང་སའི་དག་པ་བ་དང་། རྒྱུན་གྱི་
ཚེ་ཉོན་མོངས་ཅན་རང་དང་། སྙོམས་འཇུག་ཉོན་མོངས་ཅན་གྱི་གཟིར་བའི་ཚེ། འོག་
སའི་དག་པ་བ་གཅིག་ཀྱང་སྐྱེ་བ་ཡིན་ནོ། །འཆི་འཕོའི་དག་ལས་ཉོན་མོངས་ཀུན།
ཞེས་སོགས་གཉིས་ཀྱི་ངག་དོན། འཆི་འཕོ་བའི་ཚེ་དགེ་བ་དག་པ་བ་ལས་རང་ས་དང་
འོག་ས་དང་གོང་མའི་ཉོན་མོངས་སྐྱེ་སྟེ། དག་པ་བས་འཆི་སེམས་བྱས་པ་ལས་རང་ས།
འོག་ས། གོང་ས་ཀུན་ཏུ་སྐྱེ་བའི་ཕྱིར། ཉོན་མོངས་ཅན་གྱི་འཆི་སེམས་བྱས་པ་ལས་འོག་
སར་སྐྱེ་བའི་གོང་མར་མི་སྐྱེ་སྟེ། འོག་མའི་ཉོན་མོངས་རྒྱུད་ལ་ཡོད་བཞིན་དུ་གོང་མར་
སྐྱེ་མི་སྲིད་པའི་ཕྱིར། འདི་གནས་གཉིས་པའི་དེ་མ་ཐག་རྐྱེན་གྱི་ཐད་དུ་གོ་བ་ཆགས་པ་
ལ་ཤིན་ཏུ་མཁོའོ། །
༼ཐོད་རྒལ་གྱི་སྦྱོར་བ་དང་དངོས་གཞི་སོགས་བཤད་པ། ༽
འོ་ན། ཐོད་རྒལ་གྱི་སྦྱོར་བ་དང་དངོས་གཞི་ཇི་ལྟ་བུ་ཞེ་ན། ས་བརྒྱད་རྣམ་གཉིས་
འབྲེལ་བ་དང་། །ཞེས་སོགས་བཞིའི་སྐབས་སུ། དེ་བཞག་ཏུ་ཡོད་དེ། ས་བསམ་
གཟུགས་བརྒྱད་ཟག་བཅས་ཟག་མེད་རྣམ་གཉིས་ལ་འབྲེལ་ཆགས་ཡར་ལུགས་མཐུན་
དུ་སྙོམས་པར་འཇུག་ཅིང་། མར་ལུགས་ལྡོག་ཏུ་སྙོམས་པར་འཇུག་པ་ཐོད་རྒལ་གྱི་
རིང་སྦྱོར། དེ་ལས་གཅིག་བརྒལ་ཏེ་རེ་རེ་བར་དུ་བོར་ནས་ཡར་ལུགས་མཐུན་དང་
-269-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
མར་ལུགས་ལྡོག་ཏུ་སྙོམས་པར་འཇུག་པ་ཉེ་སྦྱོར། སྦྱོར་བ་གཉིས་པོ་དེ་རྫོགས་པའི་
རྗེས་སུ་རིགས་མི་མཐུན་པ་ཟག་མེད་ཀྱི་བསམ་གཏན་དང་པོ་ནས་ཟག་བཅས་ཀྱི་བསམ་
གཏན་གསུམ་པ་ལ་དངོས་སུ་སྙོམས་པར་འཇུག་པ་ལྟ་བུ། ཐོད་རྒལ་གྱི་དངོས་གཞི་
ཡིན། རྟེན་གླིང་གསུམ་གྱི་མིའི་རྟེན་ལ་སྐྱེ། གང་ཟག་མི་གཡོ་བའི་ཆོས་ཅན་གྱི་དགྲ་
བཅོམ་པས་འཇུག་པ་ཡོད་པའི་ཕྱིར།
བསམ་གཏན་གྱི་རྟེན་བསྟན་པ་ནི། བསམ་གཏན་གཟུགས་མེད་རང་
ཞེས་སོགས་བཞིའི་ངག་དོན། སྤྱིར་བཏང་ལ་རང་ས་དང་འོག་སའི་རྟེན་ལ་བསམ་
གཟུགས་ཀྱི་སྙོམས་འཇུག་རྣམས་མངོན་སུམ་དུ་མི་བྱེད་དེ། གོང་སའི་རྟེན་ལ་འོག་སའི་
སྙོམས་འཇུག་དངོས་སུ་མི་སྐྱེ་བའི་ཕྱིར་ཏེ། རང་ས་ན་སྙོམས་འཇུག་མཆོག་ཏུ་གྱུར་
པ་ཡོད་པའི་ཕྱིར། དམིགས་བསལ་ལ། སྲིད་རྩེའི་རྟེན་ལ་ཅི་ཡང་མེད་ཀྱི་སྙོམས་འཇུག་
མངོན་དུ་བྱེད་པ་ཡོད་དེ། སྲིད་རྩེའི་རྟེན་ཅན་གྱི་ཕྱིར་མི་འོང་དེས་ཅི་ཡང་མེད་ཀྱི་དངོས་
གཞི་ལ་བརྟེན་ནས་འདས་ལམ་མངོན་དུ་བྱེད་དགོས་པའི་ཕྱིར།
འོ་ན་ཁམས་གོང་།གི་་དངོས་གཞི་རྣམས་ཀྱི་ཉེར་བསྡོགས་ཇི་ལྟ་བུ་སྙམ་ན། དེ་དག་
ལ་ནི་ཉེར་བསྡོགས་བརྒྱད། །ཅེས་སོགས་རྐང་པ་གསུམ་གྱི་ངག་དོན། ཁམས་གོང་གི་
ཉེར་བསྡོགས་ཀྱི་ངོ་བོ་དབྱེ་བ་ཁྱད་ཆོས་གསུམ་གྱི་ཤེས་པར་བྱ་སྟེ། གོང་མའི་དངོས་
གཞིའི་སྙོམས་འཇུག་འཐོབ་བྱེད་ཀྱི་ཐབས་ཀྱི་གཙོ་བོར་གྱུར་པའི་རིགས་སུ་གནས་པས་
རབ་ཏུ་ཕྱེ་བའི་གོང་སས་བསྡུས་པའི་དགེ་སེམས་རྩེ་གཅིག་པ་མཚུངས་ལྡན་དང་བཅས་
པ། ངོ་བོ། དབྱེ་ན། བསམ་གཏན་དང་པོའི་ཉེར་བསྡོགས་ནས། སྲིད་རྩེའི་ཉེར་
བསྡོགས་ཀྱི་བར་བརྒྱད་ཕལ་ཆེར་དག་པ་པ་དང་། ཚོར་བ་རྣམས་བཏང་སྙོམས་ཡིན།
ཕལ་ཆེར་སྨོས་པ་ལ་དོན་ཡོད་དེ། བསམ་གཏན་དང་པོའི་ཉེར་བསྡོགས་ཟག་མེད་མི་
ལྕོགས་མེད་བསྡུ་བའི་ཆེད་ཡིན་པའི་ཕྱིར།
-270-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བརྒྱད་པ་བཤད་པ།
འོ་ན་ས་གང་གིས་ཉོན་མོངས་དངོས་སུ་སྤོང་ཞེ་ན། ཟག་པ་མེད་པས་ཉོན་མོངས་
རྣམས། ཞེས་སོགས་གཉིས་ཀྱི་ངངག་དོན། དེ་བཞག་ཏུ་ཡོད་དེ། གོང་མའི་དངོས་གཞིའི་
སྙོམས་འཇུག་ཟག་མེད་བར་ཆད་མེད་ལམ་གྱིས་རང་ས་དང་འོག་སའི་ཉོན་མོངས་ཀུན་
དངོས་སུ་སྤོང་བའི་ཕྱིར། དེར་མ་ཟད་ཉེར་བསྡོགས་དག་པ་བས་ཀྱང་སྤོང་ནུས། མི་
ལྕོགས་མེད་ཀྱི་ཉོན་མོངས་ཐམས་ཅད་དངོས་སུ་སྤོང་ནུས་པའི་ཕྱིར་ཏེ། ཟག་མེད་མི་
ལྕོགས་མེད་པ་ཡི། །ཐམས་ཅད་ལ་ནི་འདོད་ཆགས་བྲལ། །ཞེས་གསུངས།
ཏིང་ངེ་འཛིན་ལ་ཁམས་གསུམ་གྱི་སྒོ་ནས་དབྱེ་བ་སྟོན་པ་ནི། མཚན་མེད་ཞི་བའི་
རྣམ་པ་དང་། ཞེས་སོགས་བཞིའི་ངག་དོན དེ་ལ་རྣམ་ཐར་སྒོ་གསུམ་ཡོད་དེ། གཟུགས་
སོགས་དོན་ལྔ། འདུས་བྱས་ཀྱི་མཚན་ཉིད་སྐྱེ་སོགས་བཞི། ཕོ་མོའི་མཚན་གཉིས་ཏེ་
བཅུ་གཅིག་ཞི་བའི་འགོག་བདེན་གྱི་རྣམ་པ་བཞི་དང་མཚུངས་ལྡན་གྱི་ཏིང་ངེ་འཛིན་ལྟ་
བུ་མཚན་མ་མེད་པའི་ཏིང་ངེ་འཛིན། སྡུག་བདེན་གྱི་སྟོང་བདག་མེད་གཉིས་དང་
མཚུངས་ལྡན་གྱི་ཏིང་ངེ་འཛིན་ལྟ་བུ། སྟོང་པ་ཉིད་ཀྱི་ཏིང་ངེ་འཛིན། དེ་ལས་གཞན་
པའི་བདེན་པའི་རྣམ་པ་བཅུ་དང་མཚུངས་ལྡན་གྱི་ཏིང་ངེ་འཛིན་ལྟ་བུ་སྨོན་པ་མེད་པའི་
ཏིང་ངེ་འཛིན་ཡིན་པའི་ཕྱིར། ཏིང་ངེ་འཛིན་ལ་ལམ་སུན་འབྱིན་བྱེད་ཀྱི་སྒོ་ནས་དབྱེ་
བ་སྟོན་པ་ནི།
སྟོང་ཉིད་སྟོང་ཉིད་ཅེས་ལ་སོགས། ཞེས་སོགས་རྐང་པ་དྲུག་གི་ངག་དོན། །དེ་ལ་
གསུམ་དུ་ཡོད་དེ། མི་སློབ་པའི་རྒྱུད་ཀྱི་སྟོང་པ་ཉིད་ལ་དམིགས་ནས་འདི་བདག་གི་
མ་ཡིན་ནོ། ཞེས་སྟོང་ཉིད་ཀྱི་རྣམ་པར་ལྟ་བའི་ཏིང་ངེ་འཛིན་ལྟ་བུ། སྟོང་པ་ཉིད་ཀྱི་ཏིང་
ངེ་འཛིན། མི་སློབ་པའི་རྒྱུད་ཀྱི་སྨོན་པ་མེད་པའི་ཏིང་ངེ་འཛིན་ལ་མི་རྟག་པའི་རྣམ་པར་
ལྟ་བའི་ཏིང་ངེ་འཛིན་ལྟ་བུ། སྨོན་པ་མེད་པ་སྨོན་པ་མེད་པའི་ཏིང་ངེ་འཛིན། སོ་སོར་
བརྟག་ཅན་གྱི་འགོག་པ་ལ་དམིགས་ནས་ཞི་བའི་རྣམ་པ་འཇུག་པའི་ཏིང་ངེ་འཛིན་ལྟ་བུ།
-271-

༼ ཥ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
མཚན་མ་མེད་པ་མཚན་མ་མེད་པའི་ཏིང་ངེ་འཛིན་ཡིན་པའི་ཕྱིར།
ཏིང་ངེ་འཛིན་ལ་བྱེད་པའི་སྒོ་ནས་དབྱེ་བ་སྟོན་པ་ནི། དགེ་བའི་བསམ་གཏན་དང་
པོ་ནི། །ཞེས་སོགས་དྲུག་གི་ངག་དོན། དེ་ལ་བཞི་ཡོད་དེ། དག་པའི་བསམ་གཏན་
བཞི་དང༌། གཟུགས་མེད་ཀྱི་བསམ་གཏན་བཞི་སྟེ་དག་པའི་བསམ་གཏན་གྱི་དངོས་
གཞི་ལྟ་བུ། མཐོང་ཆོས་ལ་བདེ་བར་གྱུར་པའི་ཏིང་ངེ་འཛིན། མིག་གི་མངོན་ཤེས་དང་
མཚུངས་ལྡན་གྱི་ཡིད་ཀྱི་རྣམ་ཤེས་ལྟ་བུ། ཤེས་པ་མཐོང་བར་གྱུར་པའི་ཏིང་ངེ་འཛིན།
སྦྱོར་བྱུང་གི་ཡོན་ཏན་མི་སྡུག་པའི་ཏིང་ངེ་འཛིན་དང་དབུགས་དབྱུང་རྔུབ་སོགས་ཟག་
བཅས་ཀྱི་ཤེས་རབ་དང་། ཉོན་མོངས་མེད་པ་དང་། སྨོན་གནས་ཤེས་པའི་ཏིང་
ངེ་འཛིན་སོགས་ཟག་མེད་ཀྱི་ཤེས་རབ་དང་མཚུངས་ལྡན་གྱི་ཡིད་ཀྱི་རྣམ་ཤེས་ལྟ་བུ་
ཆོས་རབ་ཏུ་རྣམ་འབྱེད་ཀྱི་ཏིང་ངེ་འཛིན། རྡོ་རྗེ་ལྟ་བུའི་ཏིང་ངེ་འཛིན་ལྟ་བུ་ཟག་པ་ཟད་
པ་གྱུར་པའི་ཏིང་ངེ་འཛིན་ཡིན་པའི་ཕྱིར
གཉིས་པ་ལ་དེ་ལ་བརྟེན་པའི་ཡོན་ཏན་ལ། ཚད་མེད། རྣམ་ཐར། ཟིལ་གནོན།
ཟད་པར། དེ་དག་གི་སྤྲོས་པའོ། དང་པོ་ནི། ཚད་མེད་པ་ནི་བཞི་ཡིན་ནོ། ཞེས་སོགས་
རྐང་པ་བརྒྱད་ཀྱི་འཆད། གཉིས་པ་ནི། རྣམ་པར་ཐར་བརྒྱད་དང་པོ་གཉིས། །ཞེས་སོགས་
ཀྱིས་བསྟན། གསུམ་པ་ནི། ཟིལ་གྱིས་གནོན་པའི་སྐྱེ་མཆེད་བརྒྱད། ཅེས་སོགས་
ཀྱིས་འཆད། བཞི་པ་ནི། ཟད་པར་བཅུའོ་བརྒྱད་མ་ཆགས། ཞེས་པས་འཆད། ལྔ་པ་
ནི། འགོག་པ་བཤད་ཟིན་ལྷག་མ་ནི། ཞེས་སོགས་ཀྱི་འཆད་དེ། སྐབས་དོན་སླའོ། །
གསུམ་པ་བསྟན་བཅོས་ཀྱི་མཇུག་གི་དོན་སྟོན་པ་ནི། སྟོན་པའི་དམ་ཆོས་རྣམ་
གཉིས་ཏེ། །ཞེས་སོགས་ཀྱི་སྐབས་སུ། སྤྱི་དོན། གཞུང་དོན་གཉིས།
-272-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བརྒྱད་པ་བཤད་པ།
ཁི ༼ ཆོས་འཁོར་གྱི་མཚན་ཉིད་དང་དབྱེ་བ་བཤད་པ། ༽
དང་པོ་ལ། ཆོས་འཁོར་ལ་མཚན་ཉིད། དབྱེ་བ། བསྟན་པའི་གནས་ཚད་དོ། །དང་
པོ་ནི། བཀའ་དང་མངོན་པར་རྟོགས་པ་གང་རུང་གི་རིགས་སུ་གནས་པའི་དམ་ཆོས་སུ་
དམིགས་པ་ཆོས་འཁོར་གྱི་མཚན་ཉིད། གཉིས་པ་ནི། ལུང་གི་ཆོས་འཁོར་དང་རྟོགས་
པའི་ཆོས་འཁོར་གཉིས་ཡོད་དེ། ལང་གཤེགས་ལས། ང་ཡི་ཆོས་ཚུལ་རྣམ་གཉིས་ཏེ
བསྟན་པ་དང་ནི་གྲུབ་པའོ། ཞེས་དག །འདིར་ཡང་། སྟོན་པའི་དམ་ཆོས་རྣམ་གཉིས་ཏེ
ལུང་དང་རྟོགས་པའི་བདག་ཉིད་དོ། །ཞེས་གསུངས། བསྟན་པ་འཛིན་ཚུལ་བཞག་
ཏུ་ཡོད་དེ། ལུང་གི་བསྟན་པའི་ཚིགས་བཅད་གཅིག་ཡན་ཆད་རང་ཉིད་ཀྱི་ཚིག་དོན་
ཕྱིན་ཅི་མ་ལོག་པར་འཛིན་པའམ་གཞན་ལ་དེ་ལྟར་སྨྲ་བར་བྱེད་པ། ལུང་གི་བསྟན་
པ་འཛིན་པའི་ཚུལ་ཡིན། བསླབ་པ་གསུམ་གང་རུང་ནས་བཟུང་སྟེ། བྱང་ཕྱོགས་སོ་
བདུན་གང་རུང་སྒྲུབ་པས་ཉམས་སུ་ལེན་པར་བྱེད་པ། རྟོགས་པའི་བསྟན་པ་འཛིན་
པའི་ཚུལ་ཡིན་ཏེ། དེ་འཛིན་བྱེད་དང་སྨྲ་བྱེད་དང་། སྒྲུབ་པར་བྱེད་པ་ཁོ་ན་ཡིན། །ཞེས་
དང༌། རང་འགྲེལ་ལས། ལུང་འཛིན་པར་བྱེད་པ་ནི་སྨྲས་པར་བྱེད་པ་ཡིན་ནོ། །རྟོགས་
པ་འཛིན་པར་བྱེད་པ་ནི་སྒྲུབ་པ་བྱེད་པ་ཡིན་ནོ། ཞེས་གསུངས། ཆོས་འཁོར་གང་
ཞིག །སངས་རྒྱས་ཀྱི་བཀར་དམིགས་པ། ལུང་གི་ཆོས་འཁོར་གྱི་མཚན་ཉིད། སྡེ་སྣོད་
གསུམ་ལྟ་བུ་སྟེ། རང་འགྲེལ་ལས། དེ་ལ་ལུང་ནི་མདོ་དང་འདུལ་བ་དང་ཆོས་མངོན་
པ་རྣམས་སོ། །ཞེས་གསུངས། ཐར་ལམ་དུ་དམིགས་པ་རྟོགས་པའི་ཆོས་འཁོར་ཀྱི་
མཚན་ཉིད། བྱང་ཕྱོགས་སོ་བདུན་ལྟ་བུ་སྟེ། རང་འགྲེལ་ལས། རྟོགས་པ་ནི་བྱང་ཆུབ་
ཀྱི་ཕྱོགས་དང་མཐུན་པ་རྣམས་ཏེ། ཞེས་གསུངས། གསུམ་པ་ནི། རང་འགྲེལ་
-273-

Fa]JB1 རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ལས དེའི་ཕྱིར་དེ་གཉིས་ཇི་སྲིད་དུ་གནས་པ་དེ་སྲིད་དུ་དམ་པའི་ཆོས་གནས་པར་
རིག་པར་བྱའོ། །དེ་དག་ཀྱང་ལོ་སྟོང་དུ་གནས་སོ། །ཞེས་བཤད་དོ། །ཞེས་གསུངས་
ལ། འདིའི་དོན་ལ། མདོ་ཕྱོགས་ནས་བསྟན་པའི་གནས་ཚད་མི་འདྲ་བ་གསུངས་
པ་འགོད་པ། དེ་དང་ཕྱོགས་གཞན་ནས་གསུངས་པ་མཐུན་མི་མཐུན་དཔྱད་པ། བསྟན་
པ་སྔ་དར་ཕྱི་དར་གྱི་རྣམ་གཞག་ལ་དཔྱད་པའོ།
༼ མདོ་ཕྱོགས་ནས་བསྟན་པའི་གནས་ཚད་མི་་འདྲ་བ་གསུངས་པ་འགོད་པ།༽
དང་པོ་ནི། བསྐལ་བཟང་གི་གླེགས་བམ་མང་པོར། དེ་བཞིན་གཤེགས་པ་ཤཱཀྱ་ཐུབ་
པའི་དམ་ཆོས་ནི་ལོ་ལྔ་བརྒྱའི་བར་དུའོ། ། ལྔ་བརྒྱའི་བར་དུ་ནི་ཆོས་ལྟར་སྣང་བའོ། །
ཞེས་བསྟན་པ་རྣམ་དག་ལོ་ལྔ་བརྒྱ་དང༌། ལྟར་སྣང་ལྔ་བརྒྱ་སྟེ་ལོ་སྟོང་གནས་པར་
བཤད། བསྐལ་བཟང་གི་གླེགས་བམ་འགའ་ཞིག་ཏུ། བསྟན་པ་ལོ་ལྔ་སྟོང་དུ་གནས་
པར་བཤད། འཕགས་པ་སོར་འཕྲེང་ཅན་གྱི་རྟོགས་བརྗོད་ཀྱི་མདོ་ལས། དེ་བཞིན་
གཤེགས་པ་ཤཱཀྱ་ཐུབ་པའི་བསྟན་པ་ནི་ལོ་སྟོང་གནས་ཏེ། མཐར་ནི་ངན་པ་སྨྲ་བ་དང་
ཆད་པར་སྨྲ་བས་ནུབ་པར་འགྱུར་ཏེ། ཞེས་གསུངས། ལུང་ཕྲན་ཚེགས་ལས བསྟན་པ་
ལོ་སྟོང་གནས་པར་གསུངས། ཟླ་བའི་སྙིང་པོའི་མདོ་ལས། ང་མྱ་ངན་ལས་འདས་
པའི་འོག་ཏུ་དམ་པའི་ཆོས་ཀྱི་གཟུགས་བརྙན་གྱི་ལོ་ཉིས་སྟོང་དུ་གནས་པར་འགྱུར་ཏེ།
ཞེས་གསུངས། སྙིང་རྗེ་པད་དཀར་ལས། བདག་ཡོངས་སུ་མྱ་ངན་ལས་འདས་ནས་
ཀྱང་ལོ་སྟོང་དུ་དམ་པའི་ཆོས་གནས་པར་གྱུར་ཅིག །ཡང་ལོ་ལྔ་བརྒྱར་ནི་དམ་པའི་
ཆོས་ཀྱི་གཟུགས་བརྙན་གནས་པར་གྱུར་ཅིག །ཅེས་གསུངས། དྲིན་ལན་བསབ་པའི་
མདོ་ལས། སངས་རྒྱས་ཀྱི་བསྟན་པ་ལ་བུད་མེད་རབ་ཏུ་བྱུང་བས་བསྟན་པ་ལོ་ལྔ་
-274-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བརྒྱད་པ་བཤད་པ།
བརྒྱར་འགྲིབ་པར་གསུངས། བློ་གྲོས་མི་ཟད་པའི་མདོ་སོགས་ཀྱི། ལྔ་བརྒྱ་ཐ་མ་ལ།
ཞེས་པའི་འགྲེལ་པ་ལས། དེ་བཞིན་གཤེགས་པ་ཤཱཀྱ་ཐུབ་པའི་བསྟན་པ་ནི་ལོ་སྟོང་དུ་
གནས་པ་ལས་ལོ་ལྔ་བརྒྱར་ནི་འཕེལ་བར་འགྱུར་རོ། །ལོ་ལྔ་བརྒྱར་ནི་འགྲིབ་པར་འགྱུར་
རོ། །ཞེས་གསུངས། རྡོ་རྗེ་གཅོད་པའི་ལྔ་བརྒྱ་ཐ་མ་ལ་ཞེས་པའི་འགྲེལ་བ་ལས། ལྔ་
བརྒྱ་པ་ཕྲག་ལྔའི་ལྔ་བརྒྱ་ཐ་མ་ལ ཞེས་ལོ་ཕྱེད་དག་སུམ་སྟོང་གནས་པར་གསུངས།
རང་འགྲེལ་ལས། ཁ་ཅིག །རྟོག་པ་ན་དེ་ལྟར་ཡིན་གྱི། ལུང་ནི་ཡུན་རིང་དུ་གནས་སོ། །
ཞེས་དང་། དེའི་འགྲེལ་བཤད་ལས། ཡུན་རིང་དུ་ཞེས་བྱ་བ་ནི་དེའི་འོག་ཏུ་ཡང་
གནས་སོ། །ཞེས་བྱ་བའི་དོན་དུ་འཆད་དོ། །འབུམ་ཊཱིཀ་ལས། ལྔ་བརྒྱ་ཕྲག་བཅུར་
གནས་པའི། ལྔ་བརྒྱ་དང་པོ་ལ་དགྲ་བཅོམ་པ། གཉིས་པ་ལ་ཕྱིར་མི་འོང་། གསུམ་པ་
ལ་འབྲས་བུ་དང་པོ་གཉིས་འབྱུང་བས། དེ་དག་འབྲས་བུའི་དུས་དང་། བཞི་པ་ལ་
ཤེས་རབ། ལྔ་པ་ལ་ཏིང་འཛིན། དྲུག་པ་ལ་ཚུལ་ཁྲིམས་ལ་སློབ་པ་ཤས་ཆེ་བས་དེ་དག་
སྒྲུབ་པའི་དུས་དང་། བདུན་པ་ལ་མངོན་པ། བརྒྱད་པ་ལ་མདོ་སྡེ། དགུ་པ་ལ་འདུལ་
བ་ཤས་ཆེར་སྤྱོད་པས་དེ་དག་ལུང་གི་དུས་དང་། བཅུ་པ་ནི་རྟགས་ཙམ་འཛིན་པའོ། །
ཞེས་གསུངས་པ་དང༌། འཕགས་པ་དགའ་བའི་བཤེས་གཉེན་གྱི་རྟོགས་བརྗོད་ལས
འཛམ་བུ་གླིང་པའི་མི་རྣམས་ཀྱི་ཚེ་ལོ་བཅུ་པ་ནས་ཡར་འཕེལ་ཏེ། ཚེ་ལོ་དྲུག་བརྒྱའི་
བར་དུ་བསྟན་པ་གནས། དེ་ནས་ཚེ་ལོ་བདུན་བརྒྱ་པ་ནས་བསྟན་པ་ནུབ། དེར་རང་
རྒྱལ་བྱེ་བ་ཕྲག་བདུན་འབྱུང༌། དེ་ནས་ཚེ་ལོ་བརྒྱད་ཁྲི་པ་ནས་སངས་རྒྱས་བྱམས་པ་
འཇིག་རྟེན་དུ་འབྱོན་པར་གསུངས། གདགས་པར་འཛམ་བུ་གླིང་པའི་ཚེ་ལོ་སུམ་ཅུ་པ་
ནས་བསྟན་པ་འགྲིབ་པར་གསུངས་པ་སོགས། མདོ་དགོངས་འགྲེལ་གྱི་བསྟན་བཅོས་
ཚད་ལྡན་རྣམས་ལ་མི་འདྲ་བ་སྣ་ཚོགས་གསུངས་པ་ལས། མཁས་པ་ཕལ་ཆེ་བ་དག །
བསྟན་པ་ལོ་ལྔ་སྟོང་དུ་གནས་པར་གསུངས་པ་སྒྲ་ཇི་བཞིན་པ་འཐད་ལྡན་དུ་ཞལ་གྱི་
-275-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ ༧༢༣
བཞེས་ལ། མཁས་གྲུབ་ཐམས་ཅད་མཁྱེན་པ་ཡང་དེ་ལྟར་དུ་བཞེད་དེ། དེ་ལྟར་སློབ་
དཔོན་འཇམ་དཔལ་གྲགས་པས་བཤད་པ་ལྟར་མདོ་དུ་མ་དང་། ཚད་ལྡན་གྱི་སྐྱེས་
བུ་དུ་མས་བཞེད་པའི་ཕྱིར། འོན་ཀྱང་སངས་རྒྱས་ཀྱི་བསྟན་པ་ལོ་སྟོང་། ཉིས་སྟོང་།
སུམ་སྟོང་སོགས་སུ་གནས་པར་གསུངས་པ་དང་མི་འགལ་ཏེ། དེ་དག་དགོངས་གཞི་
དགོས་པ་དངོས་ལ་གནོད་བྱེད་གསུམ་ཚང་བའི་ཕྱིར། དགོངས་བཞི་གཞི་ཡོད་དེ། སྒྲུབ་
པའི་དུས་ཉམས་པ་ལ་དགོངས་པའི་ཕྱིར། ཐུབ་པ་དགོངས་རྒྱན་ལས། དམ་པའི་ཆོས་
ནུབ་པ་ནི། སྒྲུབ་པའི་ཆོས་ཡོངས་སུ་ཉམས་པའོ། །ཞེས་གསུངས་པ་དང༌། རྡོ་རྗེ་གཅོད་
པའི་འགྲེལ་བ་ལས། དེ་ཉིད་རབ་ཏུ་རྣམ་པར་འཇིག་པ་ན་མོས་པ་དང་། ཀློག་པ་དང།
ཁ་ཏོན་བྱེད་པ་དང་། ཉན་པ་དང་། སེམས་པ་རྣམས་ཉམས་པར་འགྱུར་རོ། ཞེས་
གསུངས་པའི་ཕྱིར། དགོས་པ་ཡོད་དེ། གདུལ་བྱ་རྣམས་སྐྱོ་བ་སྐྱེ་བའི་ཆེད་ཡིན་པའི་
ཕྱིར། དངོས་ལ་གནོད་བྱེད་ཡོད་དེ། ལྷ་མོ་དྲི་མ་མེད་པའི་འོད་ཀྱི་རྟོགས་བརྗོད་ཀྱི་
མདོ་ལས། ང་མྱ་ངན་ལས་འདས་ནས་ཉིས་སྟོང་ལྔ་བརྒྱ་ན། གདོང་དམར་ཅན་
གྱི་ཡུལ་དུ་དམ་པའི་ཆོས་རབ་ཏུ་དར་བར་འགྱུར་རོ། །ཞེས་གསུངས་པའི་དོན་དང་།
འཕགས་པ་ཐོགས་མེད་སྐུ་མཆེད་སོགས་ལུང་བསྟན་པའི་ལོ་གྲངས་དང་མི་མཐུན་པས་
གནོད་པའི་ཕྱིར། གདོང་དམར་ཅན་གྱི་ཡུལ་ནི། ཁ་ཅིག་རྒྱ་ནག་ལ་བཞེད་ཀྱང་ས་
པཎ་སོགས་མཁས་པ་མང་པོས་བོད་ཡུལ་དུ་བཞེད་པ་ལྟར་རིགས་སོ། །མཁས་པ་ཁ་
ཅིག་བསྟན་པའི་གནས་ཚད་མི་འདྲ་བ་དུ་མ་གསུངས་པ་མི་འགལ་ཏེ། བསྟན་པ་ནུབ་
པའི་ཚུལ་གསུངས་པ་ན། སྒྲུབ་པའི་དུས། ཁོང་དུ་ཆུད་པའི་དུས། ལུང་གི་དུས་གསུམ་
ལ་སོ་སོར་གསུམ་དུ་ཕྱེ་བ་ལ་དགོངས། གནས་ཚུལ་གསུངས་པ་ནི་བསྟན་འཛིན་གྱི་
གང་ཟག་དང་དམ་པའི་ཆོས་ཙམ་གནས་པ་ལ་དགོངས་པའི་ཕྱིར། ཞེས་གསུངས།
རང་ལུགས། སངས་རྒྱས་ཀྱི་བསྟན་པ་ལོ་ལྔ་སྟོང་དུ་གནས་པར་གསུངས་པ་འཐད་
-276-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བརྒྱད་པ་བཤད་པ།
དེ། ལོ་ལྔ་སྟོང་ལ་ལྔ་བརྒྱ་ཕྲག་བཅུར་བྱས་པའི་དང་པོ་གསུམ་ལ་རིམ་བཞིན་སྟེ་དགྲ་
བཅོམ་པའི་ལེལུ། ཕྱིར་མི་འོང་གི་ལེའུ། ཕྱིར་འོང་དང་རྒྱུན་ཞུགས་ཀྱི་ལེའུ་ཞེས་བྱ་སྟེ།
གསུམ་པ་དེ་ལ་རིམ་ཇབཞིན་དེ་གསུམ་འབྱུང་བའི་ཕྱིར། དེ་གསུམ་ལ་ཁོང་དུ་ཆུད་པའི་
ལེའུ་ཞེས་ཀྱང་བྱའོ། །དེ་རྗེས་ཀྱི་ཕྲག་གསུམ་ལ་རིམ་བཞིན་ཤེས་རབ་ཀྱི་ལེའུ། ཏིང་
ངེ་འཛིན་གྱི་ལེའུ། ཚུལ་ཁྲིམས་ཀྱི་ལེའུ་ཞེས་བྱ་སྟེ། དེ་གསུམ་ཀྱིས་བསྡུས་པའི་བསླབ་
པ་གསུམ་གྱིས་ཉམས་ལེན་རིམ་ཅན་དར་བའི་ཕྱིར། དེ་གསུམ་ལ་སྒྲུབ་པའི་ལེའུ་ཞེས་
ཀྱང་བྱའོ། །དེའི་རྗེས་ཀྱི་ལྔ་བརྒྱ་པ་ཕྲག་གསུམ་ལ་རིམ་བཞིན་མངོན་པའི་ལེལུ། མདོ་
སྡེའི་ལེའུ། འདུལ་བའི་ལེའུ་ཞེས་བྱ་སྟེ། དེ་གསུམ་ལ་རིམ་བཞིན་གསུམ་པོ་དེ་ལ་ཐོས་
བསམ་དར་བའི་ཕྱིར། དེ་གསུམ་ལ་ལུང་གི་ལེའུ་ཞེས་ཀྱང་བྱའོ། །དེ་རྗེས་ཀྱི་ལྔ་བརྒྱ་པ་
ཕྲག་ཐ་མ་ལ་རྟགས་ཙམ་འཛིན་པའི་ལེའུ་ཞེས་བྱ་སྟེ། དེ་ལ་རབ་ཏུ་བྱུང་བའི་རྟགས་
ཙམ་འཛིན་གྱི། ལྟ་སྤྱོད་རྣམ་པར་མ་དག་པར་ཤིན་ཏུ་མང་བར་འབྱུང་བའི་ཕྱིར།
འདི་ལ་དགོངས་ནས་སློབ་དཔོན་འཇམ་དཔལ་གྲགས་པས། མངོན་པར་རྟོགས་
པའི་དུས། སྒྲུབ་པའི་དུས། ལུང་གི་དུས། རྟགས་ཙམ་འཛིན་པའི་དུས་ཞེས་གསུངས། འོ་
ན་གང་ནས་བཟུང་སྟེ་བསྟན་པའི་གནས་ཚད་བརྩི་བ་ཡིན་ཞེ་ན། བདག་ཅག་གི་སྟོན་
པ་ཞིང་འདིར་མྱ་ངན་ལས་འདའ་ཚུལ་བསྟན་པ་དེ་ནས་བཟུང་སྟེ་ཡིན་ལ། དེ་དག་
ལས་སྔར་ཅི་ཙམ་འདས་སྙམ་ན། འདི་ལ་ས་སྐྱ་བ། ཁུ་དབོན་གྱི་བརྩི་ཚུལ། ཇོ་བོ་ཆེན་
པོ་ཡབ་སྲས་ཀྱི་བརྩི་ཚུལ། གང་གི་རྗེས་སུ་འབྲང་བའོ། །དང་པོ་ནི། རྟོག་གེ་འབར་བ་
ལས། སངས་རྒྱས་མྱ་ངན་ལས་འདས་ནས་ལོ་བརྒྱ་དང་སོ་བདུན་ན། རྒྱ་གར་དུ་རྒྱལ་
པོ་དགའ་བྱེད། དེ་རྗེས་རྒྱལ་པོ་ཟླ་སྲུང་། དེ་རྗེས་རྒྱལ་པོ་རྗེད་མང་། དེ་རྗེས་བལ་པོར་
རྒྱལ་པོ་ཆོས་ཀྱི་གོ་ཆ། དེ་རྗེས་བལ་པོར་རྒྱལ་པོ་འོད་ཟེར་གོ་ཆ། དེ་རྗེས་བོད་དུ་མེ་
ཕོ་འབྲུག་ལ་མངའ་བདག་ཁྲི་རལ། དེ་རྗེས་ས་ཕོ་འབྲུག་ལ་ལྷ་བླ་མ་ཁུ་དབོན། དེ་
-277-

I རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ། ༧༦༦=
རྗེས་ས་མོ་གླང་ལ་ལོ་ཆེན་བློ་ལྡན་ཤེས་རབ་གཤེགས དེ་རྗེས་མེ་ཕོ་བྱི་བ་ལ་རྗེ་བཙུན་
གྲགས་པ་རྒྱལ་མཚན་གཤེགས་དུས། ས་པཎ་གྱིས་བརྩིས་པ་རྣམས་མཐུན་པར་བདག་
ཅག་གི་སྟོན་པ་མེ་མོ་ཡོས་ལ་ལྷུམས་སུ་ཞུགས། ས་ཕོ་འབྲུག་ལ་སྐུ་བལྟམས། ལོ་
བརྒྱད་བཅུ་པ་ལ་མྱ་ངན་ལས་འདས་པ་ནས་བཟུང་སྟེ། རྗེ་བཙུན་གྲགས་པ་རྒྱལ་མཚན་
གཤེགས་པའི་བྱི་ལོ་ཡན་ཆད་ལ་ལོ་སུམ་སྟོང་དང་སུམ་བརྒྱ་ཞེ་དགུ་སོང་། དེ་ནས་འགྲོ་
མགོན་འཕགས་པས་ཆུ་མིག་ཏུ་མེ་མོ་གླང་ལ་ཆོས་འཁོར་མཛད་པའི་ལོ། དེའི་བར་དུ་
དྲུག་བཅུ་སྐོར་གཅིག །དེ་ནས་དེ་ལོའི་མེ་ཕོ་སྟག་འདི་ཡན་ཆད་ལ་དྲུག་ཅུ་སྐོར་གསུམ་
དང་ང་གཅིག་སོང་། དྲིལ་ན་ད་ལོའི་མེ་སྟག་འདི་ཡན་ཆད་ལ་ལོ་སུམ་སྟོང་དྲུག་བརྒྱ་
དང་སོ་གཅིག་སོང་བས་ལྔ་བརྒྱ་པ་ཕྲག་བཅུའི་འབྲས་བུའི་དུས་སྒྲུབ་པའི་དུས། ལུང་
གི་དུས་ཀྱི་ཕྲག་གསུམ་པའི་སྟེང་ནས་མངོན་པའི་ལེའུ་རྫོགས། མདོ་སྡེ་དུས་ཀྱི་ཕྲག་
གཅིག་པོའི་སྟེང་ནས་བརྒྱ་དང་ཞེ་གཉིས་སོང་སྟེ། དེ་མན་ཆད་ལོ་སྟོང་ཕྲག་གཅིག་དང་
སུམ་བརྒྱ་དྲུག་ཅུ་གནས་པར་བཤད། གཉིས་པ་ནི བཤད་མ་ཐག་པ་ལས་འདས་ལོ་
གསུམ་གྱི་མང་སྟེ། བདག་ཅག་གི་སྟོན་པ་མིག་དམར་ཏེ་ཤིང་ཕོ་བྱི་བ་ལ་ལྷུམས་སུ་
ཞུགས། ཤིང་མོ་གླང་ལ་སྐུ་བལྟམས། ཤིང་ཕོ་སྤྲེའུ་སྟོན་ཟླ་ཐ་ཆུང་གི་ཚེས་བརྒྱད་ལ་མྱ་
ངན་ལས་འདས་ཚུལ་བསྟན་པར་བཞེད་པ་དང་། ཡང་པཎ་ཆེན་ཤཱ ཀྱ་ཤྲཱི ས། ཤིང་ཕོ་བྱི་
བ་ལ་ཁྲོ་ཕུར་བརྩིས་པ་དང༌། མེ་མོ་ཡོས་ལ་སོལ་ནག་ཐང་ཆེན་དུ་བརྩིས་པ་དང་།
ལྕགས་ཕོ་རྟ་ལ་ས་སྐྱར་བརྩིས་པ་ཡན་ལ་ལོ་སྟོང་དྲུག་བརྒྱ་སོང་ག༴གསུངས་པ་ལ། ས་
པཎ་ན་རེ དེ་ལྟར་དུ་རྒྱ་བལ་གྱི་པཎྚི་ཏ་མང་བ་བཞེད་ཀྱང་། མཐོ་བཙུན་གྲུབ་རྗེ་དང་།
བདེ་བྱེད་བདག་པོས་མ་ག་དྷ་ཐུབ་དབང་གི་སྐུ་བཞེང་འདོད་ནས། ཙན་དན་གྱི་ལྡེ་གུ་
སྤུངས་པ་ལ་བྱང་ཆུབ་ཆེན་པོའི་སྐུ་རང་བྱོན་དུ་འཁྲུངས་པའི་ལོ་དང་ནོར་བ་རྒྱུད་མར་
འབྱམས་པའི་བརྩིས་ལུགས་ཡིན་པའི་ཕྱིར་དང༌། སྔར་དྲངས་པའི་ལྷ་མོ་དྲི་མ་མེད་
-278-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བརྒྱད་པ་བཤད་པ།
པའི་འོད་ལུང་བསྟན་པའི་མདོའི་དོན་དང་འགལ་བའི་ཕྱིར་དང༌། མགོན་པོ་ཀླུ་སྒྲུབ་
སོགས་ལུང་བསྟན་པའི་མདོའི་ལོ་གྲངས་དང་ཡང་མི་མཐུན་པའི་ཕྱིར་དང༌། རྒྱལ་
རབས་བརྩིས་ན་དེ་ལྟར་ཁོངས་སུ་ཆུད་པའི་ཕྱིར་རོ། །ཞེས་གསུངས། སྤྱིར་བཤད་ཚོད་
མི་མཐུན་པ་མཐའ་ཡས་ཏེ། སངས་རྒྱས་ཡུམ་གྱི་ལྷུམས་སུ་མེ་ཕོ་རྟའི་ལོ་ས་གའི་ཉ་ལ་
བཞུགས་པར་རྒྱ་ཆེན་རོལ་པའི་མདོ་ལས་གསུངས། ལྷུམས་སུ་ཟླ་བ་བཅུ་བཞུགས་
པར་རྒྱ་ཆེན་རོལ་པ་དང་། འདུལ་བ་རྣམ་འབྱེད་བམ་པོ་ལྔ་བཅུ་པ་ལས་གསུངས། འདུས་
པ་ཆེན་པོ་རིན་པོ་ཆེའི་ཏོག་དང་། སྙན་ངག་མང་པོ་ལས། སྐར་མ་རྒྱལ་ལ་སྐུ་བལྟམས་
པར་བཤད། མཚོ་སྣ་པ་ཆེན་པོའི་གསུང་ལས། ཆུ་སྟོད་ཟླ་བའི་ཚེས་བཅོ་ལྔའི་གུང་ཐུན་
ལ་སྐར་མ་ས་ག་ནུབ་འགྲོ་བའི་དུས་སྦྱོར་ལ་ལྷུམས་སུ་བཞུགས་ནས། དཔྱིད་ཟླ་ཐ་
ཆུང་ས་གའི་ཚེས་བརྒྱད་ཀྱི་ཉིན་རྒྱལ་ཕུར་འཛོམས་པའི་དུས་སྦྱོར་ལ་སྐུ་བལྟམས།ཞེས་
གསུངས། གསེར་འོད་དམ་པ་ལས་འདྲེན་པ་ཁྱོད་ནི་རྒྱལ་ལ་སྐྱེས། ཞེས་གསུངས།
འདུལ་བ་ལུང་ལས། བཅོམ་ལྡན་འདས་གང་ལ་སྐུ་བལྟམས། ཁྱིམ་བདག་དཔྱིད་ཟླ་ཐ་
ཆུང་ལའོ།།ཞེས་གསུངས་ཤིང་། འདི་ས་ག་ལ་ལྷུམས་སུ་བཞུགས་གསུངས་པ་ཤིན་ཏུ་
མཐུན་ཅེས་པཎ་ཆེན་ཡེ་ཤེས་རྩེ་མོ་གསུངས་། མངོན་པར་བྱང་ཆུབ་པའི་མདོ། འདུལ་
བ་ལུང་། རྒྱ་ཆེན་རོལ་པ། མྱ་ངན་ལས་འདས་པ་ཆེན་པོའི་མདོ། བསྟན་བཅོས་བྱེ་བྲག་
བཤད་མཛོད་རྣམས་ལས། སྟོན་པ་ཁབ་ཏུ་ལོ་ཉེར་དགུ་དཀའ་བ་སྤྱད་པ་ལོ་དྲུག །སོ་
ལྔ་པ་ལ་སངས་རྒྱས་ཏེ། དེ་དག་ཐམས་ཅད་ལོ་སྔ་མའི་མཆུ་ཟླ་བའི་ཉ་ནས ཕྱི་མའི་
མཆུ་ཟླ་བའི་ཉའི་བར་ལ་ལོར་བྱས་པའི་དབང་དུ་བྱས་པ་ཡིན་ལ། མདོ་མྱང་འདས་
ཆེན་པོ་ལས་དཔྱིད་ཟླ་ཐ་ཆུང་གི་ཉའི་ཐོ་རེངས་མྱ་ངན་ལས་འདས་པར་གསུངས། དེ་
ལྟར་ན་སྟོན་པ་མཆུའི་ཉ་ནས་མཆུའི་ཉའི་བར་ལ་ལོར་བྱས་པའི་དགུང་ལོ་བརྒྱད་བཅུ་
དང་། དགེ་ཚུལ་ཙུན་ད་ཞེས་བྱ་བས་གསོལ་བ་བཏབ་པས་ཟླ་བ་གསུམ་བཞུགས་
-279-

༈༙ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ།
ནས། ས་གའི་ཉ་ལ་མྱ་ངན་ལས་འདས། ཧོར་ཟླ་བཞི་པ་དགའ་བ་ཞེས་པ་ཆུ་ཕོ་འབྲུག་
གི་ས་གའི་ཉ་ལ་ཟེར། ཆུ་ཕོ་རྟའི་ས་གའི་ཉའི་ཐོ་རེངས་ལ་སངས་རྒྱས། དེ་ནས་བཟུང་སྟེ་
ཞག་ཞེ་དགུ་སོང་བའི་ཧོར་ཟླ་དྲུག་པའི་ཡར་ངོའི་ཚེས་བཞིའི་ཉིན་ཝ་ར་ཎ་སིར་ཆོས་
འཁོར་བསྐོར། དབྱར་འབྲིང་པོ་ཧོར་ཟླ་དྲུག་པའི་ཚེས་བཅུ་དྲུག་གྲོ་བཞིན་ཟླ་བའི་མར་
ངོའི་ཚེས་གཅིག་ལ་དབྱར་སྔ་མ་ཞལ་བཞེས་མཛད་དེ། ཐ་སྐར་ཟླ་བའི་བཅོ་ལྔ་ལ་དགག་
དབྱེ་མཛད། དེ་ནས་ཞག་བདུན་སོང་བའི་ཉེར་གཉིས་ཀྱི་ཉིན་པར་ལྷ་ལས་བབས་པའི་
དུས་ཆེན་ཏེ། འདི་ལ་ཆོ་འའཕྲུལ་ཆུང་ངུར་གྲགས། དཔྱིད་ཟླ་ར་བའི་དབོའི་ཟླ་བའི་ཡར་
ངོའི་ཚེས་གཅིག་ནས་བཅོ་ལྔའི་བར་ལ་ཆོ་འཕྲུལ་ཆེན་པོ་ཞེས་ངོས་འཛིན་པ་ཡིན་ཏེ། དིང་
སང་བོད་ན་ཆོ་འཕྲུལ་ཆེན་པོ་རྟའི་ཟླ་བ་ཞེས་པ་བརྡའ་འཆུགས་པའི་ནོར་བ་ཡིན་ནོ།
༼དེ་དང་ཕྱོགས་གཞན་ནས་གསུངས་པ་མཐུན་མི་མཐུན་དཔྱད་པ། ༽
གཉིས་པ་དེ་རྣམས་དང་དུས་འཁོར་སོགས་ནས་གས ས་པ་མཐུན་མི་མཐུན་དཔྱད་
པ་ནི། དུས་འཁོར་རྒྱུད་འགྲེལ་ལས། བདག་ཅག་གི་སྟོན་པ་ཟིལ་གནོན་ཅེས་པ་མེ་ཕོ་
རྟའི་ས་གའི་ཉ་ལ་ལྷུམས་སུ་བཞུགས། དེའི་ཆུ་སྟོད་ཟླ་བའི་ཟླ་ལྷག་དང་བཅས་པའི་ཟླ་
བ་རིལ་པོ་བཅུ་རྫོགས་པའི་མཆུའི་ཟླ་བའི་ཉའི་ཉིན་སྐུ་བལྟམས་ཏེ། དགུང་ལོ་གྱ་གཉིས་
རིལ་པོའི་དབང་དུ་བྱས་པ་བརྒྱད་ཅུ་དང་ཟླ་བ་གསུམ་བཞུགས་པའི་ཆུ་ཕོ་རྟའི་ས་གའི་
ཉ་ལ་སངས་རྒྱས། རབ་བྱུང་ཞེས་པ་མེ་མོ་ཡོས་ཀྱི་ས་གའི་ཉ་ལ་མྱ་ངན་ལས་འདས་
ཚུལ་བསྟན་པ་ནས་བཟུང་སྟེ། དུས་བཞི་སྔ་ཕྱིའི་ལོ་གྲངས་ཀུན་བསྡོམས་པའི་ལོ་ལྔ་སྟོང་
དང་བརྒྱད་དུ་སངས་རྒྱས་ཀྱི་བསྟན་པ་གནས་ལ། དེ་དག་ལས་སྔར་ཇི་ཙམ་འདས་ན།
ད་ལོའི་མེ་སྟག་འདི་ཡན་ཆད་ལ། ཉིས་སྟོང་སུམ་བརྒྱ་སུམ་ཅུ་རྩ་དགུ་འདས་ཏེ། དེང་
-280-

མཛོད་ཀྱི་སྤྱི་དོན་ནོར་བུའི་བང་མཛོད་ལས་གནས་བརྒྱད་པ་བཤད་པ།
སང་སོ་དགུ་པའི་སྟེང་ན་ཡོད་དུས་འརྩིས་པ་ཡིན་ནོ།
༼བསྟན་པ་སྔ་དར་ཕྱི་དར་གྱི་རྣམ་གཞག་བཤད་པ།༽
གསུམ་པ་བསྟན་པ་སྔ་དཪ་ཕྱི་དར་གྱི་རྣམ་གཞག་ལ། བོད་དུ་འདི་འདྲའི་རྣམ་
གཞག་བྱེད་པ་ཕལ་ཆེ་བ་རྒྱལ་པོ་གླང་དར་གྱིས་བསྟན་པ་བསྣུབ ནས་བར་སྐབས་སུ་
བསྟན་པ་མེད་པ་ལོ་འགའ་ཞིག་བྱུང་བའི་དབང་གིས་བཞག་ལ། དེ་ཡང་གཙོ་བོར་འདུལ་
བའི་བསྟན་པའི་དབང་དུ་བྱས་པ་ཡིན་ཏེ། ལུང་གླེང་གཞི་ལས། བཙུན་པ། ཇི་ཙམ་
གྱིས་ན་དམ་པའི་ཆོས་གནས་པ་ཞེས་བགྱི། ཇི་ཙམ་གྱིས་ན་དམ་པའི་ཆོས་ཞིག་པ་ཞེས་
བགྱི། ཉེ་བར་འཁོར། ལས་ཀྱང་ཡོད་ལ་ནན་ཏན་བྱེད་པ་ཡང་ཡོད་པའི་བར་དུ་སྟེ།
ལས་ཀྱང་ཡོད་ལ་ནན་ཏན་བྱེད་པ་ཡང་ཡོད་ན་དམ་པའི་ཆོས་མཆིས་པ་ཞེས་བྱ་ལ།
ལས་ཀྱང་མེད་ལ་ནན་ཏན་བྱེད་པ་ཡང་མེད་ན་དམ་པའི་ཆོས་ཞིག་པ་ཞེས་བྱའོ། ཞེས་
གསུངས། འདུལ་བ་ལ་བསྟོད་པ་ལས་ཀྱང་། ཇི་སྲིད་འགྲོ་འདིར་རྒྱལ་བ་ཐམས་ཅད་
ཀྱི། །མཛོད་མཆོག་འདུལ་བ་གང་ན་གནས་གྱུར་པ། །དེ་སྲིད་ཆོས་སྒྲོན་དེ་ནི་གནས་
འགྱུར་རོ། །ཞེས་གསུངས། ཐེག་ཆེན་གྱི་བསྟན་པ་དེང་སང་གི་བར་དུ་བར་མ་
པར་ཡོད།
དེ་ལ་ཁ་ཅིག །ཇོ་བོ་རྗེ་ལྷ་ཅིག་དང་། ལོ་ཆེན་རིན་བཟང་བཞུགས་དུས་དེ་སྔ་དར་ཡིན།
རྔོག་ལོ་ཆེན་པོ་བྱོན་མན་ཆད་དེ་ཕྱི་དར་ཡིན། ཞེས་ཟེར་ན། ནང་འགལ་ཏེ། དེའི་
བར་དུ་འདུལ་བའི་བསྟན་པས་བར་ཆོད་པར་ཐལ། དམ་བཅའ་དེའི་ཕྱིར། དེ་ལས་
སོགས་པའི་འདོད་ཚུལ་མི་འདྲ་བ་མང་ཡང་མཁས་གྲུབ་རྗེའི་གསུང་ལས། འཕགས་
པ་ཀུན་ཏུ་བཟང་པོའི་རྣམ་འཕྲུལ་ལྷ་ཐོ་ཐོ་རིའི་སྐུ་རིང་ལ་གསེར་གྱི་མཆོད་རྟེན་ནང་དུ་
-281-

རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ
མདོ་སྡེ་དཔང་ཀོང་ཕྱག་བརྒྱ་པ་ཕོ་བྲང་ནང་དུ་བབས་པ་ནས་དམ་པའི་ཆོས་ཀྱི་དབུ་
བརྙེས དེ་ནས་གདུང་རབས་ལྔ་ནས་སྤྱན་རས་གཟིགས་སྲོང་བཙན་སྒམ་པོ་བྱོན་ནས་
ཇོ་བོ་སྤྲུལ་སྐུ་སོགས་སྤྱན་དྲངས། ར་ས་འཕྲུལ་སྣང་སོགས་བཞེངས། མདོ་སྡེ་འགའ་
ཞིག་བསྒྱུར་བ་སོགས་ཀྱིས་བསྟན་པའི་སྲོལ་ཆེན་བཏོད། དེ་ནས་གདུང་རབས་ལྔ་
ནས་འཇམ་དབྱངས་ཀྱི་སྤྲུལ་པ་ཁྲི་སྲོང་ལྡེའུ་བཙན་བྱོན་ནས། མཁན༌པོ༌བོདྷི་ས་ཏྭ།
སློབ་དཔོན་པདྨ། ཀ་མ་ལ་ཤཱི་ལ། དྲི་མེད་བཤེས་གཉེན་སོགས་པཎ་གྲུབ་མང་པོ་སྤྱན་
དྲངས། བསམ་ཡས་ཀྱི་གཙུག་ལག་ཁང་བཞེངས། རྨ་གཉགས། སྐ་ཅོག་ཞང་
གསུམ་སོགས་ལོ་པཎ་མང་པོས་བོད་དུ་སྡེ་སྣོད་གསུམ། མཚན་ཉིད་ཐེག་པ། རྡོ་རྗེ་ཐེག་
པའི་བཀའ་བསྟན་བཅོས་མང་པོ། རྒྱུད་སྡེ་བཞི། སྒྲུབ་པ་སྡེ་བརྒྱད། རྒྱུད་དང་
སྒྲུབ་ཐབས་མན་ངག་དང་བཅས་པ་བསྒྱུར་ཏེ། ཐུབ་བསྟན་ཉིན་མོ་ལྟར་གསལ་བར་
མཛད། དེའི་དབོན་པོ་ཕྱག་རྡོར་གྱི་སྤྲུལ་པ་ཆོས་རྒྱལ་རལ་པ་ཅན་གྱིས་ཀྱང་ལོ་པཎ་
མང་པོ་བསྟེན། བཀའ་བསྟན་བཅོས་སྔོན་མ་འགྱུར་བ་མང་པོ་བསྒྱུར་ཅིང་། སྐད་
གསར་བཅད་ཀྱིས་གཏན་ལ་ཕབ་པ་འདི་ཡན་ལ་བསྟན་པ་སྔ་དར་ཞེས་འཇོག་པ་ཡིན།
རལ་པ་ཅན་འདས་རྗེས་དེའི་གཅུང་པོ་གླང་དར་མས་མདོ་སྔགས་ཀྱི་བསྟན་པ་ཐམས་
ཅད་བསྣུབས། རབ་བྱུང་ཐམས་ཅད་ཕབ། གསུང་རབ་ཕལ་ཆེར་གཏེར་མའི་གྲས་ལ་
སྦས་ནས་བོད་དུ་ལོ་བཅུ་གཉིས་བར་དུ་བསྟན་པ་མེད་པ་ལ་བསྟན་པའི་བར་སྟོངས་སུ་
གྲགས་པ་ཡིན། དེ་ནས་ལྷ་ལུང་དཔལ་གྱི་རྡོ་རྗེས་གླང་དར་བཀྲོངས་ཏེ། འདུལ་
བ་འཛིན་པ། གཙང་། དམར། གཡོ་གསུམ་གྱི་མདོ་ཁམས་སུ་བླ་ཆེན་དགོངས་པ་རབ་
གསལ་ལས་བསྙེན་རྫོགས་བསྒྲུབས། དབུས་གཙང་མི་བཅུ་རབ་ཏུ་བྱུང༌། རིམ་
གྱིས་འདུལ་བའི་བསྟན་པ་འཕེལ་བ་ལ་བསྟན་པའི་མེ་རོ་ཁམས་ནས་གསོས་པར་གྲགས་
ཤིང་ལྷ་བླ་མ་ཁུ་དཔོན་བྱོན། ལོ་ཆེན་རིན་བཟང་སོགས་ཁྱེའུ་ཉི་ཤུ་རྩ་ལྔ་ཁ་ཆེར་སློབ་
-282-

མཛོད་ཀྱི་སྤྱི་དོན་ང་མཛོད་ལས་གནས་བརྒྱད་པ་བཤད་པ
གཉེར་ལ་བརྫངས། ལོ་ཆེན་དང་། པཱ་ལ་རྣམ་གསུམ་སོགས་ཀྱིས་བཀའ་བསྟན་
བཅོས་སྔོན་མེད་མང་པོ་བསྒྱུར་ཅིང་ཞུས། ནག་ཚོ་ལོ་ཙྪ་བ་ཚུལ་ཁྲིམས་རྒྱལ་བ་སོགས་
རྒྱ་གར་དུ་བརྫངས། ཇོ་བོ་ཆེན་པོ་བོད་དུ་སྤྱན་དྲངས་པ་སོགས་འདི་རྣམས་བསྟན་པ་
ཕྱི་དར་དུ་གསུངས་ཤིང༌། ཁ་ཅིག་བོད་དུ་བསྟན་པ་མེད་པ་ལོ།
བདུན་ཅུ་བྱུང་སྟེ། དབུས་གཙང་གི་མི་བཅུ་ལྷ་སར་བསྟན་པ་འཛུགས་པ་ལ་ཕེབས་
པ་ན། རྒན་པོ་གཅིག་ན་རེ ངས་ལོ་དྲུག་པ་ནས་བཙུན་པ་མ་མཐོང་ཞེས་ཟེར། ད་ལྟ་
ལོ་དུ་ཡིན། དོན་དྲུག་པ་ཡིན། ཟེར་བའི་གཏམ་རྒྱུད་ལས་ཤེས་པའི་ཕྱིར། ཞེས་
ཟེར། ཀུན་མཁྱེན་བུ་ན་རེ། དེ་མི་རིགས་ཏེ། བསྟན་རྩིས་ཀྱི་སྐབས་སུ་རྒན་པོའི་ཤེས་
བྱེད་སྐབས་སུ་མ་བབས་ཅིང་། ལོ་གྲངས་ཀྱང་མི་འགྲིག་པའི་ཕྱིར། དེས་ན་ལོ་བརྒྱ་དང་
བརྒྱད་བྱུང་ངོ་། །ཞེས་གསུངས། རང་ལུགས་མཁས་གྲུབ་རྗེའི་གསུང་བ་ལྟར་ཁས་ལེན་
རིགས་ཤིང་། མདོར་ན་བདག་ཅག་གི་སྟོན་པའི་ངོ་བོ། ཇོ་བོ་ཨ་ཏི་ཤ་ཉིད་སླར་ཡང་ཁ་
བ་ཅན་པའི་སྐལ་ལྡན་གྱི་གདུལ་བྱ་རྣམས་ཀྱི་དཔལ་དུ་བྱོན་ནས་ལུས་ཅན་རྣམས་ཀྱི་
མགོན་སྐྱབས་དང་དཔུང་གཉེན་དམ་པར་གྱུར་པ། ཁམས་གསུམ་ཆོས་ཀྱི་རྒྱལ་པོ་ཤར་
བཙོང་ཁ་པ་བློ་བཟང་གྲགས་པའི་དཔལ་ཞེས་མཚན་གསོལ་ཏེ། དགེ་སློང་སྡེ་སྣོད་འཛིན་
པའི་རྣལ་འབྱོར་བ་དེ་ཉིད། མདོ་སྨད་བཙོང་ཁར་སྐུ་བལྟམས་ཏེ་དབུས་གཙང་དུ་
ཕེབས། བསྟན་པའི་དག་ཐེར་མཛད། སྲས་ཀྱི་ཐུ་བོ་གཉིས་སམ་བདུན་གྱི་ཐོག་དྲངས་
པའི་བསྟན་པའི་སྲོལ་འཛིན་བསམ་གྱིས་མི་ཁྱབ་པས་མཐའ་དབུས་མེད་པར་བསྟན་
པ་དར་ཞིང་རྒྱས་པར་མཛད་དེ། ཐུབ་པའི་བསྟན་པ་ལ་སྟོན་པ་རང་ཉིད་བྱོན་པ་དང་
ཚུལ་ཀུན་མཚུངས་པར་མཛད་པ་ཡིན་ནོ། །ཆོས་མངོན་པ་མཛོད་ཀྱི་སྤྱི་དོན་དཀའ་
གནས་ལེགས་པར་བཤད་པའོ། །འདིས་ཀྱང་བསྟན་པ་རིན་པོ་ཆེ་དར་ཞིང་རྒྱས་ལ་ཡུན་
རིང་དུ་གནས་པར་བྱེད་ནུས་པར་གྱུར་ཅིག ། །མངྒ་ལཾ། །
-283-

|༧ རྗེ་བཙུན་ཆོས་ཀྱི་རྒྱལ་མཚན་གྱི་གསུང་འབུམ གན
འཁོར་འདས་རང་བཞིན་རྡུལ་ཙམ་མེད་པ་དང༌། །རྒྱུ་འབྲས་རྟེན་འབྲེལ་བསླུ་བ་མེད་པ་གཉིས། །ཕན་ཚུན་
འགལ་མེད་གྲོགས་སུ་འཆར་བ་ཡིས། །ཀླུ་སྒྲུབ་དགོངས་དོན་རྟོགས་པར་བྱིན་གྱིས་རློབས། བྱང་ཆུབ་སེམས་མཆོག་
རིན་པོ་ཆེ། །མ་སྐྱེས་པ་རྣམས་སྐྱེས་པ་དང༌།སྐྱེས་པ་ཉམས་པ་མེད་པར་ཡང༌། །གོང་ནས་གོང་དུ་འཕེལ་
བར་ཤོག །སྟོན་པ་ན་མེད་པའི་བསྟན་པ་དང་། །མཇལ་བ་འདི་འདྲ་བླ་མའི་དྲིན་ཡིན་པས། །དགེ་བ་འདི་ཡང་འགྲོ་
བ་མ་ལུས་པ །བཤེས་གཉེན་དམ་པས་འཛིན་པའི་རྒྱུ་རུ་བསྔོ། བསྟན་པ་རིན་ཆེན་མཆོག་གིས་མ་ཁྱབ་པའམ།
ཁྱབ་ཀྱང་ཉམས་པར་གྱུར་པའི་ཕྱོགས་དེར་ནི། །སྙིང་རྗེ་ཆེན་པོས་ཡིད་རབ་བསྐྱོད་པ་ཡི། །ཕན་བདེའི་གཏེར་དེ་
གསལ་བ་བྱེད་པར་ཤོག །མདོར་ན་དཔལ་ལྡན་བླ་མའི་སྐུ་ཚེ་བརྟན། །མཁས་བཙུན་བསྟན་འཛིན་དམ་པས་ས་སྟེང་
ཁྱབ། །བསྟན་པའི་སྦྱིན་བདག་མངའ་ཐང་དར་བ་ཡིས། །བློ་བཟང་རྒྱལ་བའི་བསྟན་པ་རྒྱས་གྱུར་ཅིག །འདི་ལྟར་
བགྱིས་པའི་རྣམ་དཀར་དགེ་བ་ཡང༌། བདག་ལ་དྲིན་གྱིས་བསྐྱངས་པའི་ཕ་མ་དང༌། །སེམས་བསྐྱེད་ཞུས་པའི་བླ་མ་
སློབ་དཔོན་སོགས། །དམ་ཚིག་གཅིག་པའི་རྡོ་རྗེ་སྤུན་རྣམས་དང་། །རྒྱུ་འབྲས་འབྲེལ་བ་ཡོད་པའི་མི་རྣམས་དང༌།
བཞོ་བཀོལ་སྲོག་འོ་ཞོ་འཐུང་བ་དང་།ཤ་ཁྲག་ཟོས་པའི་དུད་འགྲོ་མ་ལུས་པ། །མྱུར་དུ་སངས་རྒྱས་གོ་འཕང་
ཐོབ་པར་ཤོག །ཆོས་དབྱིངས་རྣམ་པར་དག་པའི་བདེན་པ་དང་། དཀོན་མཆོག་རྩ་གསུམ་རྒྱ་མཚོའི་ཐུགས་
རྗེ་ཡིས། །བདག་གིས་སྨོན་པ་ཡིད་བཞིན་འགྲུབ་གྱུར་ནས། །འགྲོ་བ་འདྲེན་པའི་དེད་དཔོན་བྱེད་པར་ཤོག །སངས་
རྒྱས་སྐུ་གསུམ་བརྙེས་པའི་བྱིན་རླབས་དང༌། །ཆོས་ཉིད་མི་འགྱུར་བདེན་པའི་བྱིན་རླབས་དང༌། །དགེ་འདུན་མི་
ཕྱེད་འདུན་པའི་བྱིན་རླབས་ཀྱིས། །ཇི་ལྟར་བསྔོ་བ་སྨོན་ལམ་འགྲུབ་གྱུར་ཅིག
-284-

༄༅། །མཛོད་ཀྱི་སྤྱི་དོན་ནོར་བུའི་བང་མཛོད།
མཛད་པ་པོ། རྗེ་བཙུན་ཆོས་ཀྱི་རྒྱལ་མཚན།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།
སྤྱི་ལོ་༢༠༡༠ཟླ་བ་༡ཚེས་༣བོད་རབ་བྱུང་བཅུ་བདུན་པའི་ས་གླང་བོད་ཟླ་༡༡པའི་
ཚེས་༡༨ ལ་དཔར་གཞི་གཉིས་པ་བསྒྲིགས་ཤིང་དཔར་ཐེངས་གཉིས་པ་དཔར།
《གངས་ཅན་ཁྱད་ནོར་》 དཔེ་ཚོགས་ཆེན་མོའི་བསྡུ་སྒྲིག་ད
ལས་ཞུགས་མི་སྣའི་མཚན་ཐོ།
བསྡུ་སྒྲིག་འགན་འཛིན་པ་གཙོ་བོ། བློ་བཟང་ལྷུན་གྲུབ། དབང་གྲགས། ཚེ་རིང་།
བསྡུ་སྒྲིག་འགན་འཛིན་པ་གཞོན་པ། བློ་བཟང་སྟོབས་བཅུ། ཕུར་བུ་ཆོས་འཕེལ
ལས་ཞུགས་མི་སྣ། བློ་བཟང་ཆོས་འབྱོར། རྒྱལ་མཚན་བྱམས་པ གྲགས་པ་ཀུན་ལྡན། ཚེ་བརྟན་རྡོ་རྗེ།
བློ་བཟང་འཕགས་མཆོག །སྙན་གྲགས བློ་བཟང་འཇིགས་མེད། ཚེ་རིང་མ
བྱམས་པ་བརྩོན་འགྲུས། རྡོ་རྗེ་མཚོ། སྤེན་པ ལྷག་པ་སྒྲོལ་མ ཚེ་རིང་ཆོས་སྒྲོན།
ལྷ་སྐྱིད། བསོད་ནམས་དབྱངས་ཅན
དེབ་འདིའི་ཞུ་དག་དང་དཀར་ཆག་སྒྲིག་མཁན། ཚེ་རིང་། གྲགས་པ་ཀུན་ལྡན། བློ་བཟང་འཕགས་མཆོག
གློག་འཕྲུལ་ཡིག་འཇུག་པ། བློ་བཟང་འཕགས་མཆོག གྲགས་པ་ཀུན་ལྡན།
པར་སྒྲིག་ལག་རྩལ་པ། ཚེ་རིང་མ།

གངས་ཅན་ཁྱད་ནོར་དཔེ་ཚོགས།
པོད་ཕྲེང་ང་ལྔ

